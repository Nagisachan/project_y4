
 INCLUDEPICTURE "C:\\DOCUME~1\\Wanh\\LOCALS~1\\Temp\\msohtmlclip1\\01\\clip_image001.jpg" \* MERGEFORMATINET 
      โจทย์ประทับใจ...
ที่สร้างให้เกิดแรงบันดาลใจและความเป็นเจ้าของการเรียนรู้
ครูศิรินันท์    พุ่มแย้ม   (ครูน้ำหวาน )  
หน่วยวิชาคณิตศาสตร์  ชั้น ๕

             ภาพบรรยากาศในชั้นเรียน
สำหรับตัวเองในหน้าที่ครูผู้สอนวิชาคณิตศาสตร์  การสร้างภาพบรรยากาศในชั้นเรียนแต่ละคาบเรียนจะต้องคำนึงถึงหลายปัจจัยที่จะส่งผลให้ผู้เรียนเกิดการเรียนรู้  ซึ่งเป็นสิ่งที่ยากและท้าทายตัวเองทุกครั้งที่มีการทำแผนการสอน  จากการที่เนื้อหาและกิจกรรมที่ทำมีความแตกต่างกัน  ส่งผลให้บรรยากาศการเรียนรู้ของผู้เรียนแต่ละคาบเรียนจึงมีความแตกต่างกันไปด้วย  ที่ต้องพูดถึงภาพบรรยากาศของคาบเรียนนี้  เพราะตัวผู้เรียนเองมีความพร้อมที่จะเรียนรู้ต่างไปจากเดิมเหตุจากการที่ผู้เรียนจะต้องมีการเตรียมเอาอุปกรณ์มาด้วย  ซึ่งอุปกรณ์นั้นก็คือ  กรรไกร  ผู้เรียนโดยส่วนใหญ่เตรียมกรรไกรมาพร้อมเพรียง  ( อาจหลงลืมไปบ้างไม่กี่คน ) เป็นภาพบรรยากาศที่ผู้เรียนรอคอยว่าคุณครูจะให้ตัดอะไร

    ประสบการณ์และความรู้สะสมที่มีมาก่อน
ก่อนที่ผู้เรียนจะได้สร้างการเรียนรู้ในครั้งนี้  ผู้เรียนได้รู้จักหน่วยของปริมาตร  นั่นก็คือ  ลูกบาศก์หน่วย   รู้จักรูปทรงของปริมาตรทำให้รู้ถึงสูตรการคำนวณ ( ความกว้าง x ความยาว x ความสูง ) เพื่อหาปริมาตร  รวมถึงสามาถใช้สูตรคำนวณเพื่อหาปริมาตรได้  แต่ในบางรูปทรงผู้เรียนไม่สามารถใช้สูตรในการหาปริมาตรของรูปทรงนั้นได้ในการคำนวณเพียงครั้งเดียว  จึงต้องทำการแบ่งรูปเป็นส่วนๆ แล้วจึงค่อยหาปริมาตร  นอกจากการใช้สูตรการคำนวณเพื่อหาปริมาตรแล้วยังสามารถใช้สูตรคำนวณในการหาพื้นที่ผิวของลูกบาศก์  ( ความกว้าง x     ความยาว )  ได้ด้วย


           ตัวอย่างโจทย์สถานการณ์
              ให้นักเรียนตัดขอบกล่องรูปลูกบาศก์ให้แบนติดกันเป็นแผ่นเดียว  จะต้อง ใช้การตัดน้อยที่สุด กี่ครั้ง
                                                                    

  ขั้นตอน  What ( ทำอะไร )
-  ครูให้นักเรียนใช้กรรไกรตัดขอบกล่องรูปลูกบาศก์ให้แบนติดกันเป็นแผ่นเดียว และนับจำนวนครั้งที่ตัดว่าจะต้อง ใช้การตัดน้อยที่สุด กี่ครั้ง  พร้อมทั้งจดบันทึกวิธีการตัดขอบกล่องลงในสมุด
           ขั้นตอน  Why ( เหตุใดจึงทำ ) 
-   เหตุที่ต้องตัดขอบกล่อง  เพื่อให้ผู้เรียนได้หารูปร่างของรูปทรงลูกบาศก์ที่ถูกตัดขอบให้แบนติดกันเป็นแผ่นเดียวด้วยตนเอง
-  เหตุที่ต้องนับจำนวนครั้งที่ตัดขอบกล่องให้ได้จำนวนครั้งที่น้อยที่สุด  เพื่อให้ผู้เรียนได้มีจินตนาการการมองภาพจากภาพรูปทรงกล่องลูกบาศก์ที่มีลักษณะเป็นรูปทรงเรขาคณิต  ๓  มิติมาเป็นแผ่นที่แบนติดกันเป็นแผ่นเดียวที่มีลักษณะเป็นรูปเรขาคณิต  ๒  มิติ
-  เหตุที่ต้องบันทึกขั้นตอนการตัดขอบกล่องลงในสมุด  เพื่อให้นักเรียนฝึกการจดบันทึกให้เป็นขั้นเป็นตอนและสามารถพูดอธิบายวิธีการหรือขั้นตอนการตัดขอบกล่องของตนเองให้เพื่อนฟังได้



             
         ขั้นตอน  How ( ทำอย่างไร ) 
          -  ครูแจกกล่องรูปทรงลูกบาศก์ให้ผู้เรียนคนละ  ๑  กล่อง
          - ผู้เรียนจะต้องตัดขอบกล่องรูปทรงลูกบาศก์อย่างไรให้กล่องลูกบาศก์ใบนี้แบนติดกันเป็นแผ่น 
 เดียวพร้อมนับจำนวนครั้งที่ตัดและบันทึกขั้นตอนในการตัดขอบกล่องลงในสมุด
         -  นักเรียนแลกเปลี่ยนวิธีการตัดขอบกล่องของตนเอง  ครูใช้กรรไกรตัดขอบกล่องลูกบาศก์ตามที่   
นักเรียนอธิบายและนำติดขึ้นบนกระดาน

                                          รูปแผนกระดาน  คาบเรียนรูปคลี่
 -  ครูให้นักเรียนจนนำเสนอได้วิธีการที่หลากหลายจนครบทุกวิธี  จากนั้นครูนำเข้าสู่ขั้นสรุปการเรียนรู้   เพื่อให้ผู้เรียนเข้าใจความรู้เรื่อง  รูปคลี่
ผลลัพธ์ที่เกิดขึ้นกับผู้เรียน
-  ครูใช้คำถามกับผู้เรียนว่า  “ จากวิธีการตัดขอบกล่องของเพื่อนแต่ละคนมีอะไรบ้างที่เหมือนกัน ”  นักเรียนเห็นว่าจำนวนครั้งของการตัดขอบกล่องแต่ละแบบมีจำนวนครั้งของการตัดเท่ากันหมดทุกแบบที่จำนวนน้อยที่สุด คือ   ๗  ครั้ง
-  ผู้เรียนเห็นว่ารูปทรงลูกบาศก์มีลักษณะเป็นทรงเรขาคณิต  ๓  มิติ  ส่วนแผ่นแบนที่เกิดจากการตัดขอบกล่องให้ติดกันเป็นแผ่นเดียวมีลักษณะเป็นรูปเรขาคณิต  ๒  มิติ  
-  ครูใช้คำถามกับผู้เรียนอีกว่า  “ เราจะเรียกชื่อรูปที่เกิดจากการตัดขอบกล่องที่ติดกันให้เป็นแผ่นเดียวว่าอะไร ”  กันต์  อิงคพัฒน์ ชั้น ป.5/4  เสนอให้เรียกว่า  “ รูปคลี่ ” 
