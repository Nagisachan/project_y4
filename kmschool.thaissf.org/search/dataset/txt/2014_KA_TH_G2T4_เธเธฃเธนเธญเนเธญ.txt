
91440-22860แล้วเรา
7797165148590
คุณครู วนิดา     สายทองอินทร์  (ครูอ้อ)
หน่วยวิชา   ภูมิปัญญาภาษาไทย
ระดับชั้น ๒ ช่วงชั้น ที่ ๑

405765262255
จะก้าวผ่านไปด้วยกัน

เกิดอะไรในฉันทะ ชั้น ๒
หลังจากเปิดภาคเรียนได้เพียงแค่ประมาณ ๒ สัปดาห์ คุณครูภูมิปัญญาภาษาไทยชั้น ๒ ก็ประเมินจากการเรียนรู้ในชั้นเรียนได้ทันทีว่าทักษะการอ่านเขียนของนักเรียนประมาณครึ่งหนึ่งอยู่ในเกณฑ์น่าเป็นเป็นห่วง คือ การออกเสียงพยัญชนะคู่เสียงสูง- ต่ำ เช่น ข- ค  ผ-พ   ส-ซ ยังไม่แม่นยำส่งผลให้การผันเสียงวรรณยุกต์ผิดเพี้ยนตามไปด้วย สระที่มีหลายรูป เช่น เอือเอียเอาะเออะ ก็ยังสับสนว่าสระเสียงนี้จะเขียนออกมาเป็นหน้าตาอย่างไร นอกจากนั้นก็ยังมีปัญหาเรื่องมาตราสะกดและการเขียนคำที่ใช้สระลดรูป เปลี่ยนรูปและทุกเรื่องที่กล่าวมานี้ ล้วนแล้วแต่เป็นพื้นฐานสำคัญของการอ่านออกเขียนได้
ขณะนั้นครูหน่วยวิชาภูมิปัญญาภาษาไทย ครูหนึ่ง ครูโอ่ง รวมไปถึง ครูใหม่ ครูปาดก็มีความเห็นร่วมกันว่าต้องให้ความช่วยเหลือด่วน จึงได้มีการปรับเปลี่ยนแผนการเรียนรู้ใหม่กับนักเรียนทั้งระดับชั้น ให้มีสัดส่วนเวลาสำหรับการปูพื้นฐานการอ่านการเขียนมากขึ้นจัดชั้นเรียนซ่อมเสริมเพิ่มเติมให้กลุ่มนักเรียนที่ต้องการความช่วยเหลือมากเป็นพิเศษโดยเนื้อหาที่เน้นเนื้อหาดังกล่าวข้างต้นแต่เมื่อผ่านไป ๒ ภาคเรียนผลที่ปรากฏคือ นักเรียนครึ่งหนึ่งที่มีทักษะอ่านเขียนผ่านเกณฑ์อยู่แล้วมีความแม่นยำมากขึ้นแต่ก็ยังไม่เป็นผลที่ชัดเจนนัก ส่วนนักเรียนอีกครึ่งหนึ่งที่อยู่ในเกณฑ์น่าเป็นห่วงนั้น มีนักเรียนเพียงครึ่งหนึ่งที่เห็นพัฒนาการว่าอ่านออกเขียนได้มากขึ้นแต่ก็ยังไม่สามารถเข้าผ่านเกณฑ์ได้ ส่วนนักเรียนอีกประมาณ ๒๕ % นั้นถือว่ามีพัฒนาการน้อยมากแน่นอนแสดงว่าที่ผ่านมาครูยังทำได้ไม่ดีพอ เมื่อวิธีนี้ไม่ได้ผล ต้องหาวิธีใหม่ จะดีพอหรือเปล่าไม่รู้...แต่แน่นอนมันต้องดีขึ้น

เราจะก้าวต่อไปอย่างไร....ในจิตตะ  วิมังสา
เมื่อเปิดภาคเรียนจิตตะสิ่งที่ทุกฝ่ายได้ร่วมมือกันจัดให้เกิดขึ้นเพื่อพานักเรียนของเราให้ก้าวผ่านอุปสรรค ความติดขัดการอ่านเขียนไปให้ได้คือ
จัดทดสอบการอ่านและการเขียน เพื่อจะได้รู้ถึงข้อติดขัดที่แท้จริงของนักเรียนแต่ละคน
นำผลจากการทดสอบ มาแยกกลุ่มอาการข้อติดขัดทั้งด้านการอ่านและการเขียน แบ่งนักเรียนได้เป็น ๓ กลุ่ม และวางแผนสร้างกระบวนเรียนรู้เพื่อส่งเสริมซ่อมเสริมสำหรับนักเรียนแต่ละกลุ่ม
ดำเนินการโดยได้รับความร่วมมือจากทุกฝ่ายในช่วงชั้น
เมื่อจบภาคเรียนจิตตะ มีการติดตามผลเพื่อประเมินและพัฒนา ทั้งวิธีการ รอบความถี่ในการเรียนรู้
วางแผนสร้างกระบวนการเรียนรู้ที่เหมาะสมกับนักเรียนมากขึ้นมีความเข้มข้นมากขึ้น


เมื่อเราจูงมือก้าวผ่านไปด้วยกัน
1524062865
กับ ... นักเรียนกลุ่ม ๑
3329940-3175
เรื่องที่ต้องส่งเสริม ซ่อมเสริม
วิธีการ กิจกรรม
ช่วงเวลา – ผู้รับผิดชอบ
ผลที่เกิดขึ้น
๑. ความแม่นยำในการเขียนคำอักษรสูง – ต่ำ การผันวรรณยุกต์
๒. มาตราสะกดตรงมาตรา
๓. มาตราสะกดไม่ตรงมาตรา
๔. การเขียนคำที่ใช้สระลดรูป เปลี่ยนรูป
๑. บรรจุเป็นเนื้อหาและกิจกรรมที่ต้องเรียนในชั้นเรียนปกติ
๒. กิจกรรมเกมส่งเสริมนอกชั้นเรียน เช่น การแข่งขันสะสมคำมาตราต่างๆ บนกระดานในโถงระดับชั้น ๒
๓. ฝึกอ่านหนังสือมานะ มานีระดับชั้น ๒ ทั้งที่บ้านกับผู้ปกครองและที่โรงเรียนกับครูประจำกลุ่ม
๑. คาบเรียนปกติของวิชาภูมิปัญญาภาษาไทย – ครูภูมิปัญญาภาษาไทย
๒. เวลาว่างช่วงเช้า เที่ยง เย็น – ครูภูมิปัญญาภาษาไทย ครูประจำชั้น
๓. เวลาว่างช่วงเช้า เที่ยง เย็นและเวลาว่างที่บ้าน – ครูระดับชั้น ๒ ทุกท่านและผู้ปกครอง
๑. นักเรียนมีทัศนคติและแรงขับที่ดีขึ้นต่อการอ่าน การเขียน เห็นได้จาก เมื่อต้องร่วมกันอ่านออกเสียงก็สามารถอ่านด้วยเสียงดังมีความมั่นใจมากขึ้น และอาสาที่จะอ่านแบบเดี่ยว เมื่อให้เขียนงานก็สามารถเขียนด้วยความมั่นใจ และเขียนงานที่มีประมาณมากได้อย่างมีความสุขมากขึ้น คือไม่มีเสียงโอดครวญ ต่อรอง สนุกสนานกับการได้เปิดพจนานุกรมเพื่ออ่านคำ หรือหาความหมายคำ
๒. เขียนสะกดคำได้ถูกต้องและคล่องแคล่วมากขึ้น เห็นได้จากเขียนงานได้เสร็จเร็วมากขึ้นมีคำผิดน้อยลงโดยเฉพาะคำที่อยู่ในประเภทที่ได้จัดให้มีการส่งเสริมซ่อมเสริม
๓. นักเรียนสามารถเป็นผู้ช่วยเหลือเพื่อนที่ยังติดขัดเรื่องการอ่านเขียนในการทำงานต่างๆ 




กับ ... นักเรียนกลุ่ม ๒
เมื่อเราจูงมือก้าวผ่านไปด้วยกัน
1524062865
3329940-3175
เรื่องที่ต้องส่งเสริม ซ่อมเสริม
วิธีการ กิจกรรม
ช่วงเวลา – ผู้รับผิดชอบ
๑. ทุกเนื้อหา ทักษะที่นักเรียนกลุ่ม ๑ ต้องการการส่งเสริมซ่อมเสริม

๒. เนื้อหาเพิ่มเติมอื่นๆ
อักษรสูง กลาง  ต่ำ
สระหลายรูป เช่น อำ อัว เอา เออ เอะแอะโอะเอาะเออะเอือเอีย
๑. ทุกกิจกรรมที่นักเรียนกลุ่ม ๑ ได้รับการส่งเสริมซ่อมเสริม
๒. จัดชั้นเรียนส่งเสริมซ่อมเสริมเนื้อหาที่ต้องการความช่วยเหลือเพิ่มเติม ได้แก่
อักษรสูง กลาง  ต่ำตัวอย่างกิจกรรม เช่น
๑. ครูออกเสียงให้นักเรียนแยกให้ออกระหว่าง พยัญชนะเสียงสูง กับ เสียงไม่สูง
๒.ใช้แบบฝึกให้วงกลมเฉพาะตัวพยัญชนะเสียงสูง โดยใบงานแรกจะมีพยัญชนะไม่เกิน ๑๐ ตัว ใบที่ ๒ เพิ่มเป็นประมาณ ๑๕ ตัว ใบที่ ๓ เพิ่มเป็น ๒๐-๒๕ ตัว
๓. เมื่อนักเรียนสามารถแยกพยัญชนะเสียงสูงออกมาได้แล้วและสามารถจดจำได้ ครูจึงนำเอาพยัญชนะที่เสียงไม่สูงมาแยกเป็น ๒ กลุ่ม คืออักษรกลางกับอักษรต่ำ
๔. ให้นักเรียนจดจำอักษรกลางทั้งหมดให้ได้ โดยใช้แบบฝึกเช่นเดียวกับอักษรสูง
๕. ให้นักเรียนจัดกลุ่มตัวพยัญชนะที่ออกเสียงเหมือนกัน เช่น ดฎ / ทธฑฒ เป็นต้น
๖. นักเรียนจับคู่อักษรสูงกับอักษรต่ำคู่ และคิดบทช่วยจำกลุ่มอักษรเหล่านี้ เช่นกาจิกดอกบัวตูมปากโอ่ง  ผีเฝ้าหาถุงสีขายฉัน เป็นต้น
สระหลายรูป เช่น อัว เอา เอาะเอือเอียตัวอย่างกิจกรรม เช่น
๑. ทบทวนสระรูปเดียว เช่น อา อี โอ อู เป็นต้น โดยการฟังนิทานสระแล้วให้นักเรียนช่วยกันบอกคำที่มีสระต่างๆ แล้วช่วยกันจัดกลุ่มสระตามตำแหน่งที่เขียน เช่น สระหน้า(แอ เอ โอ ไอ ใอ) สระหลัง (อา) สระบน(อี อิ อึ อือ) สระล่าง(อุ อู)
๒. สร้างคำจากสระรูปเดี่ยว นำคำไปสร้างประโยคหรือข้อความ
๒. ฟังนิทานสระที่เขียนหลายรูปเพื่อนำเข้าคลังคำศัพท์ที่ใช้สระหลายรูป
๓. นักเรียนจัดกลุ่มสระหลายรูปตามจำนวนรูปสระและตำแหน่งที่เขียน เช่น สระบน-หลัง(อำ อัว) สระหน้า-หลัง(เอา เออ เอะ) สระหน้า-บน-หลัง(เอือเอีย)
๔. แยกคำตามกลุ่มสระจากคลังคำที่ครูนำมาให้ สร้างคำจากสระต่างๆและนำคำไปสร้างเป็นประโยคข้อความตามเงื่อนไขต่างๆ เช่น ให้สร้างประโยคที่มีเฉพาะคำสระอำกับอัว เป็นต้น
๑. ใช้เวลาและผู้ดูแลรับผิดชอบเดียวกับนักเรียนกลุ่ม ๑ ในการส่งเสริมซ่อมเสริม
๒. ชั้นเรียนส่งเสริมซ่อมเสริมใช้เวลาช่วงเช้า ๗.๓๐-๘.๓๐ น. ทุกวันพุธและวันศุกร์สำหรับเนื้อเรื่อง อักษรสูง กลาง ต่ำและสระหลายรูป– ครูหน่วยวิชาภูมิปัญญาภาษาไทยช่วงชั้นที่ ๑-๒ 
ผลที่เกิดขึ้น
๑. ในด้านทัศนคติและแรงขับต่อการอ่าน การเขียนนั้น นักเรียนกลุ่มนี้ แสดงออกว่ามีความมั่นใจในการอ่านมากขึ้น คือร่วมอ่านออกเสียงในชั้นเรียนได้เสียงดัง เมื่อครูเรียกให้อ่านเดี่ยวก็สามารถอ่านได้อย่างมั่นใจขึ้น ยินดีกับการได้รับคำแนะนำเพื่อแก้ไข เมื่อให้เขียนงานก็มีความพยายามสะกดคำด้วยตนเอง มีวิธีหาความรู้เรื่องการเขียนด้วยตนเองมากขึ้น เช่น มองหาจากคำที่ปรากฏในชั้นเรียน เปิดพจนานุกรม หรือถามจากเพื่อนมากกว่าการถามจากครูหรือนั่งเฉยๆ
๒. เมื่อนักเรียนเกิดความมั่นใจว่าสามารถดูแลตัวเองได้จึงกล้าอ่าน กล้าเขียนมากขึ้นก็ส่งผลให้สามารถเขียนงานได้เร็วขึ้นทั้งการจดบันทึกความรู้และการเขียนจากการคิด

6835140265430
3698875615951014095287655
3729990310515กับ ... นักเรียนกลุ่ม ๓
1524015240เมื่อเราจูงมือก้าวผ่านไปด้วยกัน

เรื่องที่ต้องส่งเสริม ซ่อมเสริม
วิธีการ กิจกรรม
ช่วงเวลา – ผู้รับผิดชอบ
๑. ทุกเนื้อหา ทักษะที่นักเรียนกลุ่ม ๑ – ๒ ต้องการการส่งเสริมซ่อมเสริม

๒. เนื้อหาเพิ่มเติมอื่นๆ
พยัญชนะที่เขียนคล้ายกันหรือตัวที่ไม่ได้ใช้บ่อย
สระรูปเดี่ยวบางสระ เช่น แอ เอ อิ อึ อือ

๓. พัฒนาการด้านต่างๆ เช่น ความสัมพันธ์ระหว่างมือกับตา กล้ามเนื้อมัดเล็กที่ การออกเสียง ความสามารถในการแยกภาพพื้นออกจากตัวหนังสือ เป็นต้น
๑. ทุกกิจกรรมที่นักเรียนกลุ่ม ๑-๒ ได้รับการส่งเสริมซ่อมเสริม
๒. จัดชั้นเรียนส่งเสริมซ่อมเสริมเนื้อหาที่ต้องการความช่วยเหลือเพิ่มเติม
พยัญชนะที่เขียนคล้ายกันหรือพยัญชนะที่ไม่ได้ใช้บ่อยตัวอย่างกิจกรรม เช่น
๑. นักเรียนชมวิดีทัศน์และร้องเพลง ก- ฮ เพื่อช่วยในการจดจำทั้งรูปและเสียง
๒. ทำใบงานจับผิดพยัญชนะ คือ จะมีพยัญชนะที่เขียนถูกและเขียนผิดปะปนกันอยู่ในใบงานเดียว ใบงานมีทั้งเรียงตามลำดับพยัญชนะและไม่เรียง
๓. ช่วยกันเขียนแก้ไขพยัญชนะที่เขียนผิดในใบงานให้ถูกต้อง นักเรียนนำเสนอตัวพยัญชนะที่ตนเองจำหรือเขียนไม่ได้ ครูจดขึ้นกระดาน
๔. ให้เพื่อนนักเรียนช่วยกันเสนอวิธีจดจำโดยมีเรื่องเล่าประกอบ เช่น มีม้าตัวหนึ่งเป็นม้าขี้โกรธ ไปเจอเต่าเดินขวางหน้าก็โกรธเอาฟันงับ กระดองเต่าแข็งมากฟันม้าเลยติดอยู่ที่หลังเต่าดึงไม่ออก ทั้งสองจึงติดกันไปจนแก่เป็นผู้เฒ่า
สระรูปเดี่ยวบางสระ เช่น แอ เอ อิ อึ อือ
๑. ฟังนิทานและเพลงสระรูปเดี่ยว แล้วให้นักเรียนช่วยกันบอกคำที่มีสระต่างๆ แล้วช่วยกันจัดกลุ่มสระตามตำแหน่งที่เขียน เช่น สระหน้า(แอ เอ โอ ไอ ใอ) สระหลัง (อา) สระบน(อี อิ อึ อือ) สระล่าง(อุ อู)
๒. สร้างคำจากสระรูปเดี่ยว นำคำไปสร้างประโยคหรือข้อความ
๓. จัดชั้นเรียนส่งเสริมด้านพัฒนาการด้านอื่นๆ เช่น การเดินบนคานทรงตัวพร้อมออกเสียงพยัญชนะที่จับสลากได้ การหาตัวพยัญชนะที่ฝังอยู่ในโถทราย เป็นต้น
๑. ใช้เวลาและผู้ดูแลรับผิดชอบเดียวกับนักเรียนกลุ่ม ๑ -๒ ในการส่งเสริมซ่อมเสริม
๒. ชั้นเรียนส่งเสริมซ่อมเสริมเนื้อหาวิชาใช้เวลาช่วงบ่าย ๑๓.๓๐-๑๕.๓๐ น. ทุกวันอังคาร – ครูหน่วยวิชาภูมิปัญญาภาษาไทยช่วงชั้นที่ ๑
*ในภาคเรียนวิมังสาได้เพิ่มเวลาการเรียนคือ แยกออกไปเรียนกลุ่มย่อยในช่วงเวลาเรียนปกติของหน่วยวิชาภูมิปัญญาภาษาไทย - ครูผู้นำช่วงชั้นและครูแนะแนว 
๓. ชั้นเรียนส่งเสริมซ่อมเสริมพัฒนาการใช้เวลาช่วงบ่าย ๑๕.๓๐- ๑๖.๓๐น. ทุกวันจันทร์ – ครูภูมิปัญญาภาษาไทยและครูแนะแนว 
ผลที่เกิดขึ้น
๑. นักเรียนกลุ่มนี้มีทัศนะคติที่ดีต่อการเข้าเรียนห้องส่งเสริมซ่อมเสริมมาก โดยเฉพาะในช่วงที่จัดให้มีกิจกรรมเสริมสร้างพัฒนาการไปพร้อมกับการเรียนภาษา เด็กๆ จะสนุกสนาน อยากมาเรียน ทำให้การเรียนเป็นไปอย่างราบรื่น และเมื่อทัศนคติเปลี่ยนไปก็เป็นปัจจัยหนึ่งที่ทำให้เด็กๆ เรียนรู้ได้ดีขึ้น จากที่เคยรู้สึกว่าทำไม่ได้ในคาบเรียนภาษา ห้องเรียนนี้ได้หยิบยื่นความรู้สึกสำเร็จให้ จึงส่งผลให้เมื่ออยู่ในชั้นเรียนปกติ นักเรียนกลุ่มนี้มีความพยายามกับการอ่านเขียนมากขึ้น เมื่อติดขัดก็ท้อถอยยากขึ้น เป็นฝ่ายเดินเข้าหาครูเพื่อของาน ขอคำแนะนำในการทำงานมากขึ้น
๒. ในด้านการอ่านก็สามารถสะกดคำได้มากขึ้น เมื่อพบคำยาก คำไม่คุ้นเคยก็พอที่จะเดาได้ว่าอ่านอย่างไรโดยใช้วิธีอ่านสะกดคำ ซึ่งเมื่อมีการทดสอบอีกครั้งในช่วงต้นภาควิมังสาก็เห็นพัฒนาการว่าอ่านได้คล่องแคล่วขึ้น สิ่งที่ยังต้องฝึกต่อไปคือ การรู้จักการแบ่งคำเมื่อมีคำมาเรียงต่อกันเป็นข้อความยาวๆ
๓. ในด้านการเขียนนักเรียนกลุ่มนี้ประมาณ   ๔๐ % มีพัฒนาการมากคือ สามารถประสมคำได้ถูกต้องด้วยตนเอง นำมาเขียนสื่อสารได้และได้เลื่อนชั้นจากนักเรียนกลุ่มที่ ๓ ไปเป็นนักเรียนกลุ่ม ๒ ในช่วงภาควิมังสา ส่วนที่เหลืออีก ๖๐ % นั้นก็มีพัฒนาการคือสามารถจดจำพยัญชนะ สระได้เกือบครบถ้วน ยังมีที่ต้องช่วยเน้นย้ำอยู่บ้าง เช่นสระ เอือเอีย แต่อย่างน้อยๆ เมื่ออยู่ในชั้นเรียนนักเรียนกลุ่มนี้ก็สามารถจดบันทึกงานได้เร็วขึ้น เขียนงานได้ด้วยตนเองมากขึ้นและคำที่เขียนออกมานั้น ในบางคำที่ยังสะกดผิดก็ยังสามารถอ่านออกเสียงเป็นคำที่ต้องการสื่อหรือไม่ก็ยังมีเค้าลางให้ผู้อ่านรู้ว่าต้องการเขียนคำว่าอะไร

62865110490
สิ่งที่เกิดขึ้นแล้วงดงามเสมอ
แม้ความผิดพลาด ข้อบกพร่องอะไรจะเกิดขึ้นก็ตาม เพียงเรายอมรับความจริงที่เป็น แล้วลุกขึ้นมาแก้ไข ไม่หยุดที่จะต่อสู้ จับมือก้าวเดินต่อไปด้วยกันทั้งครู นักเรียนและแม้กระทั่งผู้ปกครอง ผลที่ออกมาอาจจะไม่ได้ดีเลิศขึ้นแท่นรับรางวัลอยู่ที่เส้นชัยอย่างงดงาม แต่ผลจากการที่เราทุกฝ่ายจับมือกันเดิน ก็ได้พา ลูกศิษย์อันเป็นที่รักของเรา เดินทางออกมาจากจุดที่เราล้มลงได้ไกลมากแล้วและเราจะไม่หยุดอยู่แค่นี้...แน่นอน

7749540203835

ก้าวต่อไป....สู่เส้นชัยในวันหน้า
จากการสรุปผลที่เกิดขึ้นหลังจากจัดกิจกรรมส่งเสริมซ่อมเสริมแล้วนั้น จะเห็นได้ว่านักเรียนกลุ่ม ๑ สามารถเข้าสู่กระบวนการเรียนรู้ตามปกติในระดับความสามารถที่เหมาะสมกับระดับชั้นที่เรียนแต่ก็ยังต้องการการฝึกฝนเพื่อให้เกิดความแม่นยำ ส่วนนักเรียนกลุ่มที่ ๒ ก็สามารถเรียนรู้ด้วยตนเองได้มากขึ้นและอยู่ในช่วงที่ต้องฝึกฝนซ้ำทวนเพื่อให้สามารถนำเอาทักษะการอ่าน การเขียนนั้นไปใช้ได้อย่างแม่นยำชำนาญต่อไป ดังนั้นก้าวต่อไปของนักเรียนกลุ่ม ๑ และ ๒ คือ
ทำแบบฝึกทบทวนทักษะทางภาษาทั้งการอ่าน และการเขียนไปฝึกฝนเพิ่มเติมในช่วงปิดภาคเรียน
จัดให้มีการทดสอบคัดกรองเมื่อเปิดภาคเรียนฉันทะ ของการเรียนในระดับชั้น ๓ หากผ่านเกณฑ์ก็สามารถเรียนในชั้นเรียนปกติได้ และมีกิจกรรมส่งเสริมการอ่านที่ครูในระดับชั้นจะทำร่วมกับผู้ปกครองเช่นเดียวกับตอนที่อยู่ระดับชั้น ๒ เพื่อช่วยให้นักเรียนเกิดความแม่นยำยิ่งขึ้น ซึ่งกิจกรรมนี้จะจัดให้กับนักเรียนทุกคนทั้งระดับชั้น
นักเรียนที่ยังมีข้อติดขัดก็จะต้องเรียนเพิ่มเติมในชั้นเรียนส่งเสริมซ่อมเสริม ตามหัวข้อเนื้อหาที่ยังติดขัด โดยมีความถี่สัปดาห์ละ ๒ ครั้ง ครั้งละ ๑ ชม.  เวลา ๗.๓๐- ๘.๓๐ น. เมื่อจบ ๑ ภาคเรียนจะทดสอบประเมินผลอีกครั้ง
ส่วนนักเรียนกลุ่ม ๓ นั้นยังต้องการการช่วยเหลืออย่างต่อเนื่องทั้งด้านทักษะทางภาษาและพัฒนาการด้านอื่นๆ ที่ส่งผลต่อการเรียนรู้เพื่อให้นักเรียนสามารถเรียนรู้ได้ดีขึ้นและรู้สึกประสบความสำเร็จในการเรียน ดังนั้นก้าวต่อไปของนักเรียนกลุ่ม ๓ คือ
ทำแบบฝึกทบทวนทักษะทางภาษาทั้งการอ่าน และการเขียนไปฝึกฝนเพิ่มเติมในช่วงปิดภาคเรียน
จัดให้มีการทดสอบคัดกรองเมื่อเปิดภาคเรียนฉันทะ ของการเรียนในระดับชั้น ๓ เพื่อหาพัฒนาการและข้อติดขัดที่ยังต้องการความช่วยเหลือ
แยกออกไปเรียนเป็นกลุ่มย่อยในช่วงเวลาเดียวกับคาบเรียนวิชาภูมิปัญญาภาษาไทยสัปดาห์ละ ๒ ครั้ง 
เรียนเพิ่มเติมในชั้นเรียนส่งเสริมซ่อมเสริมตามหัวข้อเนื้อหาที่ยังติดขัดในช่วงเวลาการเรียนกลุ่มประสบการณ์และทำกิจกรรมส่งเสริมพัฒนาการในช่วงเวลาการเรียนลูกเสือเมื่อจบ ๑ ภาคเรียนจะทดสอบประเมินผลอีกครั้ง







3234690540448581781655404485537781554032154152905403215
