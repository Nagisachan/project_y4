
กิจกรรมที่ก่อให้เกิดการเรียนรู้มากที่สุดครูโหน่ง

Open Approach &lt; 3 คาบ  Over eating  Over fishing

What – ขั้นตอนที่ทำได้ดีและได้เรียนรู้จากตนเองและเด็ก
 ขั้นที่ 4 ขั้นนำเสนอความรู้และแลกเปลี่ยนเรียนรู้

* โจทย์สถานการณ์เปิด
ครูเปิดประเด็น “เมื่อมนุษย์กินมากเกินพอดี จะเกิดผลกระทบต่อสัตว์ทะเลอย่างไรบ้าง”
&lt;Over eating  Over fishing&gt;

* ประเด็นคำถามต่อมา  นักเรียนคิดว่า Over fishing คืออะไรเป็นวิธีการทำประมงแบบใด และเกิดผลกระทบต่อสัตว์ทะเลอย่างไรบ้าง
* ประเด็นที่ครูได้เรียนรู้  ครูได้เรียนรู้วิธีคิดเชื่อมโยงจากเด็กๆ การคิดในแนวทางของตัวเด็กๆ เอง ซึ่งเป็นการพยายามคิดค้นด้วยตนเอง

ปัจจัยความสำเร็จ 
Why – ทำไมจึงทำได้ดีในขั้นตอนนั้น
การที่เด็กเป็นผู้ลองผิดลองถูกคิดหาคำตอบด้วยตนเองแล้ว ความรู้ที่มีมาก่อนในเรื่องของวิธีการทำประมงที่ผิดวิธีในรูปแบบต่างๆ เช่น การจับสัตว์น้ำในฤดูวางไข่, การใช้อวนตาถี่, การใช้ปูนขาวจับหอยหลอด เป็นต้น จากการที่เขาใช้พื้นที่ความรู้ของตนเองจากการออก Field work ทำให้เขาสามารถเชื่อมโยงความรู้ได้ดี ดังนั้นเมื่อเขามาเจอกับสถานการณ์ปัญหาที่เป็นเรื่องเกี่ยวกับที่เขามีพื้นที่ความรู้ จึงทำให้เขารู้สึกท้าทายกับการคิดหาคำตอบและเมื่อถึงขั้นที่ต้องแลกเปลี่ยนกับเพื่อน เขาจึงตื่นเต้นกับความใหม่และท้าทายความคิดกับของตนเอง ประกบกับการเคารพในการรับฟังความคิดเห็นของเพื่อนเป็นอย่างดีด้วย

ปัจจัยความสำเร็จ 
How – ทำอย่างไรจึงออกมาดี
การให้เวลาในการทำงานและเงื่อนไขที่ชัดเจนของครู ครูมีการกำหนดเวลา การทำงานเป็นรายบุคคลก่อน จากนั้นจึงให้เวลาในการแลกเปลี่ยน โดยมีการกำกับเวลาที่ชัดเจนและกำหนดกติกาการแลกเปลี่ยนในกลุ่มให้ชัดเจน หนึ่งคนพูดและเพื่อนในกลุ่มรับฟังและเมื่อข้อคิดเห็นหรือความคิดใดที่แตกต่างจากของตนเอง ก็ให้บันทึกลงสมุดด้วยสีดินสอที่แตกต่าง ซึ่งเด็กๆ ปฏิบัติตามเงื่อนไขได้เป็นอย่างดี โดยสังเกตจากชิ้นงานที่เด็กๆ บันทึกข้อมูลของเพื่อนได้เป็นอย่างดี

ประเด็นที่จะนำไปพัฒนาต่อ
การเรียนรู้ที่ผู้เรียนสามารถเป็นเจ้าของชุดความรู้ได้ด้วยตนเองบนพื้นฐานของความรู้ที่ตัวเองมีมาก่อน และสามารถนำมาเชื่อมโยงความรู้ใหม่ได้ สามารถนำมาแลกเปลี่ยนเรียนรู้กันได้ทั้งตัวผู้สอนและผู้เรียน มันทำให้ผู้เรียนเกิดความรู้สึกกระตือรือร้นที่จะเรียนรู้ อยากที่จะท้าทายความคิดทั้งของตัวเองและเพื่อนๆ ทำให้บรรยากาศในชั้นเรียนเป็นเสมือนโต๊ะเสวนาน้อยๆ ของเด็กๆ ที่มีกติกาการรับฟัง และเคารพในความคิดเห็นของเพื่อนๆ ดังนั้นสิ่งที่ผู้สอนอยากจะพัฒนาต่อคือ การให้ผู้เรียนเป็นผู้คิดประเด็นโจทย์ด้วยตนเอง และให้แลกเปลี่ยนเรียนรู้กันเอง ซึ่งครูผู้สอนจะร่วมเป็นส่วนหนึ่งในการแลกเปลี่ยนด้วย
