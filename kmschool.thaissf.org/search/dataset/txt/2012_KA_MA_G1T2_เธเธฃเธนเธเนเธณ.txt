

นางสาวนันชริกา สุนสาย(ครูจ้ำ)                                            
ครูคณิตศาสตร์ ชั้น ๑
สอนห้อง ๑/๓  กับ ๑/๔

ชีวิตคือคณิตชั้น ๑
เข้าสู่ภาคเรียนวิริยะซึ่งเป็นภาคเรียนที่สองของระดับชั้นหนึ่งที่ดีขึ้นกว่า         ภาคเรียนแรกเป็นไหนๆในทุกๆวันที่มีคาบเรียนคณิตศาสตร์ ครูจ้ำจะต้องเรียกเด็กที่เขายังควบคุมตนเองไม่ได้ประมาณสามคนในห้องเสมอ ซึ่งเวลาที่ครูคนอื่นเดินผ่านมาอาจจะได้ยินด้วยซ้ำและครูโน้ตเอง ก็เน้นย้ำกับครูคณิตศาสตร์ทุกคนเสมอว่า  “ต้องเน้นย้ำเด็กว่า              ทำทีละอย่าง” ตัวครูเองก็ต้องพยายามทำให้ได้ด้วยเพื่อเป็นตัวอย่างให้เขา 
ตั้งแต่สัปดาห์แรกจนถึงจบภาคเรียนกิจกรรมที่น่าสนใจและสิ่งที่ก่อให้เกิด      การเรียนรู้คือ การบวกที่มีตัวตั้งไม่เกิน 20 ซึ่งแนวคิดของกิจกรรมและลักษณะกิจกรรม         คือครูมีโจทย์สถานการณ์อยู่ 1 สถานการณ์ ว่า 






ซึ่งครูให้นักเรียนนำโจทย์ติดลงสมุด  มีแสดงวิธีการคิดของโจทย์ ประโยคสัญลักษณ์            และคำตอบ จากสถานการณ์นี้ครูจะให้นักเรียนออกมานำเสนอการคิดของตนเอง                และแลกเปลี่ยนเรียนรู้ร่วมกันอย่างเป็นขั้นตอน ครูก็ถามต่อว่าแล้วผลลัพธ์คือเท่าไร                ซึ่งความรู้ที่นักเรียนมีมาก่อนหน้านั้นคือเรื่องการนับ การบวกจำนวนที่มีตัวตั้งไม่เกิน 10         ในภาคเรียนฉันทะแต่ยังขาดความแม่นยำเรื่องการบวก ฉะนั้นเทอมนี้ครูจึงอยากรู้ว่า            เด็กใช้วิธีการแบบไหนบ้างและมีวิธีการบวกที่แม่นยำหรือเปล่า ในช่วงการแก้ปัญหาพบว่า นักเรียนทุกคนมีแนวคิดที่เป็นการบวกส่วนใหญ่ แต่นักเรียนอีกส่วนหนึ่งพยายามหาวิธีการคิดเพื่อให้ได้ผลลัพธ์ที่เร็วและแตกต่าง

วิธีการคิด  










วิธีการที่ ๑   การเอา 3 + 9 = 12
วิธีการที่ ๒   การเอาออกจาก 3 ไปหนึ่งเพื่อเอาไปให้  9  เพื่อจะได้ครบสิบ








วิธีการที่ ๓   การเอาออกจาก  9  ไป 7 เพื่อให้ฝ่าย   3    ครบสิบ
สิ่งที่ครูได้เรียนจากบทเรียนนี้ คือ การเห็นวิธีการคิดของนักเรียนที่หลากหลายและแตกต่าง เพื่อให้ได้มาซึ่งคำตอบ รวมทั้งเห็นความพยายามลองหาวิธีการของแต่ละคน     อีกสิ่งหนึ่งที่ครูได้เห็นในภาคเรียนวิริยะที่ผ่านมา คือ นักเรียนมีความกระตือรือร้น อยากทำแบบฝึกหนังสือ Harcourt โดยที่ครูบอกกติกาว่า ถ้าเสร็จ 1 หน้าจะต้องมาส่ง และครูจะประทับตรายางให้หน้าละ 1 ตรานี้ก็เป็นวิธีการหนึ่งที่คุณครูสามารถนำมาใช้ได้เพื่อเป็นการเช็คดูความเข้าใจของนักเรียนอีกด้วย


