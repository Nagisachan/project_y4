
ชีวิตที่เรียนรู้ของครูเพลิน
หน่วยวิชาแสนภาษา ชั้น 6
ครูพรรณธร  โภคสุวรรณ (ครูแตน)
1. กิจกรรมที่ก่อให้เกิดการเรียนรู้มากที่สุด คือกิจกรรมหน้ากากเปเปอร์มาเช่
แนวคิดกิจกรรม เด็ก ๆ ได้เรียนรู้เทคนิค การปั้น การทำพิมพ์  และการหล่อ รวมถึงการออกแบบและการลงสี  เป็นรวมเทคนิคการสร้างงาน โดยใช้ทักษะเรียนรู้พื้นฐานการทำงานตั้งแต่ระดับชั้นประถม 4 – 5 – 6 มาสร้างเป็นผลงาน
ลักษณะกิจกรรม การออกแบบโดยใช้หลักการวาดภาพด้วยลายเส้นเป็นภาพสัตว์ที่มีลักษณะนิสัยคล้ายกับตัวเองมากที่สุด มาผสมผสานให้เกิดความลงตัว และสร้างเป็นผลงาน ปั้นหล่อด้วยปูนปลาสเตอร์และใช้กระดาษหนังสือพิมพ์ แช่น้ำ และอัดเข้าไป ในพิมพ์ พอแห้งก็ถอดออกมาตกแต่งโครงสร้างและให้สีที่สอดคล้องกับชิ้นงาน
2. ความรู้ที่มีมาก่อน การวาดเส้น ออกแบบสีการปั้น การให้ผสมสีในเพื่อสร้างเป็นผลงาน
3. ประเด็นที่ได้เรียนรู้ในมุมของเด็ก ๆ  เด็กได้เรียนรู้ว่าหลังจากการปั้นแล้ว เราจะสามารถทำพิมพ์ และถอดพิมพ์ออกมาเป็นรูปที่ตัวเองได้ทำขึ้น  โดยเรียนรู้จากการสร้างงาน สองมิติลงบนกระดาษไปสู่การปั้น  และสร้างพิมพ์และถอดพิมพ์ออกมาได้เหมือนสิ่งที่ตนเองออกแบบไว้
4. ประเด็นที่ได้เรียนรู้ของครู ได้เรียนรู้ว่าในขั้นตอนต่าง ๆ รวมถึงการเตรียมงานการทำความเข้าใจกับสิ่งที่จะทำ เช่น เทอมนี้ อาจชี้ให้เด็กเห็นว่าสิ่งที่เด็ก ๆ ได้ลงมือทำออกแบบและขั้นตอนต่าง ๆ จะเกิดผลอย่างไร ถอดพิมพ์ออกมา ความหนาของกระดาษก็มีส่วนในโครงสร้างนั้น ๆ ด้วย เราไม่ควรบอกเด็ก ๆ ว่าควรทำกี่ชั้น  แต่ควรให้เด็กทำและดู (สังเกต) ความหนาของชิ้นงานเป็นหลัก (ดูตามความเหมาะสม)
5. ชิ้นงานประกอบ หน้ากาก และพิมพ์ปูนปลาสเตอร์ ตัวอย่างชิ้นงาน
6. ปัจจัยความสำเร็จ คือความพร้อมในการทำงานรวมถึงอุปกรณ์ที่พร้อมในงานจากการทำงานและบรรยากาศในการทำงานที่สนุกสนาน
7. ประเด็นที่จะนำไปพัฒนาต่อ เป็นเรื่องโครงสร้างของกระดาษที่เด็ก ๆ ไม่สามารถมองเห็นความหนาของชั้นกระดาษทำให้เวลาถอดพิมพ์ จะได้โครงสร้างที่ไม่ค่อยแข็งแรง
