
ชื่อ นายณัฐกร  พรมเสนา  หน่วยวิชา คณิตศาสตร์  ระดับชั้น 2
กิจกรรมที่ก่อการเรียนรู้
 แนวคิดกิจกรรม และลักษณะกิจกรรม
ในกิจกรรมนี้เราจะทำการเรียน เรื่องการคูณ โดยเรานำผลไม้มาเป็นสื่อเพื่อให้เกิดการเรียนรู้ที่ให้นักเรียนได้จับได้เห็นสื่อจริง เราจะให้นักเรียนสังเกตการนับเพิ่มบวกทีละเท่าๆกัน เพื่อมุ่งสู่ความหมายของการคูณ  โดยมีลักษณะกิจกรรม ดังนี้
เตรียมผลไม้ไว้ 6 ชนิด คือ  
สาลี่ 15 ผล ใส่จานๆละ 3 ผล
แอบเปิ้ล 9 ผล ใส่จานๆละ 3 ผล
ลำไย 16 ผล ใส่จานๆละ 2 ผล
ส้ม 24 ผล ใส่จานๆละ 4 ผล
กล้วย 12 ผล ใส่จานๆละ 4 ผล
ลองกอง 28 ผล ใส่จานๆละ 7 ผล
ติดคำสั่งที่กระดาน “ให้นักเรียนบอกวิธีการนับจำนวนผลไม้แต่ละชนิด ให้ได้รวดเร็วที่สุด” อ่านคำสั่งพร้อมกัน
แบ่งนักเรียนเป็นแถว โดยให้ไปเป็นแถวเพื่อสังเกต
ให้นักเรียนแลกเปลี่ยนความรู้ร่วมกัน โดยครูพยายามพาให้คำตอบเด็กเข้าสู่การนับเพิ่มทีละเท่าๆกัน และเขียนประโยคสัญลักษณ์การบวก
ครูเขียนคำตอบของเด็กแต่ละคลงกระดานและหาข้อสรุปร่วมกันกับนักเรียนว่าวิธีไหนเป็นการนับที่รวดเร็วที่สุด
ให้นักเรียนวาดรูปเขียนประโยคสัญลักษณ์การบวกของผลไม้แต่ละชนิด และข้อสรุปลงในสมุด การนับเพิ่มคือ การบวกเพิ่มทีละเท่าๆกัน คือ การคูณ
เครื่องหมายการคูณคือ x
ทำแบบฝึกหัด
ความรู้ที่มีมาก่อน
การบวก การลบ  ประโยคการบวก -ลบ
โจทย์สถานการณ์เปิด
ให้นักเรียนบอกวิธีการนับจำนวนผลไม้แต่ละชนิด ให้ได้รวดเร็วที่สุด
ชิ้นงาน
แบบฝึกหัด
ประเด็นที่ได้เรียนรู้ ที่ก่อให้เกิดการเรียนรู้ใหม่
ครู
      -เห็นวิธีการหาคำตอบของนักเรียนแต่ละคนที่มีความหลากหลาย
      -เห็นจุดที่เด็กยังไม่เข้าใจว่าเรื่องไหน เพื่อให้ความช่วยเหลือได้ทัน
นักเรียน
ได้เรียนรู้การบวกทีละเท่าๆกัน
การเขียนประโยคสัญลักษณ์แสดงการบวกทีละเท่าๆกันได้
ความหมายการคูณ
วิธีการหาคำตอบของแต่ละคนที่หลากหลาย
ปัจจัยความสำเร็จ
นักเรียนร่วมกันแลกเปลี่ยนความรู้วิธีการนับของแต่ละคน
นักเรียนมีความสนใจในสื่อที่เตรียมมา ทำให้นักเรียนมีความสนใจมากขึ้น
เป็นเรื่องใหม่ทำให้นักเรียนสนใจ
ประเด็นที่จะพัฒนาต่อ
ประโยคสัญลักษณ์การบวก
ความหมายการคูณ
การคูณคือ จำนวนกลุ่ม x จำนวนสมาชิก
