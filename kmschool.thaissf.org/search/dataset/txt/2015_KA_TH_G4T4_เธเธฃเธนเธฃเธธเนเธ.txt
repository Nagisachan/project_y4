
28594054038500 
   “สักวาดาวจระเข้ก็เหหก  ศีรษะตกหันหางขึ้นกลางหาว...”

    ครึ่งปีการศึกษาที่ผ่านมาถือเป็นช่วงเวลาที่ผู้สอนเข้ามาทำงานเต็มเวลาหลังจากห่างหายไปด้วยภาระของความเป็น “แม่”  เมื่อกลับเข้ามาก็พกเอาไฟที่อยากจะสอนมาเต็มที่  เพราะคิดถึงการสอนและคิดถึงบรรยากาศสนุกๆ ภายในโรงเรียนมาก  และในภาคเรียนวิมังสาที่ผ่านมานี้เองที่ผู้สอนได้เริ่มมีการปรับการทำแผนเพื่อให้สอดคล้องกับกระบวนการ LS ทั้งๆ ที่ตอนแรกนั้นเชื่อว่าคาบเดี่ยวที่มีเวลาเพียงแค่ ๔๕ นาทีนั้นไม่น่าจะทำกระบวนการหลายขั้นตอนเช่นนั้นได้  กลัวจะสอนเนื้อหาและเทคนิคการร้องต่างๆ ไม่ทัน แต่พอมีเวลามานั่งพิจารณาสิ่งที่เคยสอนไปและนำไปเทียบกับแผน  ๗ ขั้นตอนของกระบวนการ LS แล้ว พบว่าหลายสิ่งมีความสอดคล้องอยู่แล้ว เพียงแค่ปรับเนื้อหาบางส่วนให้สอดคล้องกับคาบภูมิปัญญาภาษาไทยคาบหลักและเพิ่มเติมบางส่วนเข้าไปก็ทำให้แผนสมบูรณ์มากยิ่งขึ้น
จากที่เคยกลัวว่าจะต้องมานั่งทำแผนก่อนการสอนให้ครบขั้นตอนจะสร้างความน่าเบื่อ การณ์กลับไม่เป็นอย่างที่คิด  ผู้สอนสนุกกับการนั่งวางแผนการสอนและการทำสื่อมาก ขณะทำก็อมยิ้มและใจก็คิดไปว่า “เด็กๆ สนุกแน่” รวมทั้งนึกถึงการพูดและท่าทางของเราเวลาจะสอนไปด้วยเช่นกัน  ทำให้รู้ว่าเมื่อผู้สอนมีแรงบันดาลใจอยากที่จะสอนอย่างท่วมท้นเช่นนี้  ผู้เรียนก็คงจะมีแรงบันดาลใจและสนุกกับการเรียนเช่นเดียวกัน  สุดท้ายแล้ววิชาที่ดูเหมือนจะน่าเบื่ออย่างเช่น “การร้องทำนองเสนาะ” ก็คงจะไม่น่าเบื่ออีกต่อไป  
ยกตัวอย่างเช่น แผน “กลอนสักวาดาวจระเข้” ที่ครูเพิ่มเติมขั้นแรงบันดาลใจโดยการทำ Powerpoint  ให้ผู้เรียนดูภาพท้องฟ้าตอนกลางคืนแล้วเดาว่ากลุ่มดวงดาวที่เห็นดูคล้ายภาพอะไร การดูทิศอย่างง่ายจากการดูดวงดาว รวมทั้งเพิ่มการเล่าตำนานที่เกี่ยวข้องก่อนการฝึกร้องบทสักวา ดังแผนที่ปรากฏนี้


ลำดับขั้นของกระบวนการเรียนรู้ ๑. ขั้นภาวะพร้อมเรียน/สร้างแรงบันดาลใจ ๒.ขั้น Input 
๓. คลี่คลาย ๔. ก่อเกิดโจทย์ ๕.ขั้นการแก้ปัญหาและสร้างสรรค์  ๖.ปฏิสัมพันธ์ ๗.สังเคราะห์ร่วมกัน
๑.ขั้นแรงบันดาลใจ ครูเปิด Powerpoint ภาพดวงดาวบนท้องฟ้า  ให้นักเรียนดูดาวแล้วช่วยกันลอง
   จินตนาการว่าเห็นเป็นภาพอะไร  ครูเชื่อมโยงมาถึงดาวหมีของตะวันตกและดาวจระเข้ของไทย  
   เล่าตำนานดาวจระเข้รวมทั้งข้างขึ้นข้างแรม (๑๐ นาที)
๒.ขั้น Input ครูเปิด PPT บทสักวาดาวจระเข้... ครูแจกใบงานให้นักเรียนแปะลงสมุดและร้องให้
    นักเรียนฟัง ๑ รอบ (๕ นาที)
โจทย์: จากบทสักวาที่ครูร้องให้ฟัง  นักเรียนคิดว่าผู้แต่งต้องการสื่อถึงอะไร
๓.คลี่คลาย ให้นักเรียนช่วยกันบอกสิ่งที่ผู้แต่งต้องการสื่อจากบทประพันธ์ สักวาดาวจระเข้ (๑๐ นาที)
    (ใกล้จะสว่าง  ดูทิศจากดวงดาวได้จากการหาดาวเหนือ เปิดภาพสไลด์ ดาวจระเข้โยงไปหาดาว 
    เหนือ)
๔.เปิดโจทย์ ให้นักเรียนฝึกร้องบทสักวา  (๕ นาที)
เงื่อนไข๑. ร้องตามครูทีละวรรค
         ๒. นักเรียนสามารถบันทึกหรือทำสัญลักษณ์เสียงเอื้อน หรือเสียงสูง-ต่ำ ลงใน
                      ใบงาน ที่แปะบนสมุดได้
         ๓. ครูเลือกนักเรียนอาสาร้องให้เพื่อนฟัง
๕.สร้างสรรค์ นักเรียนฝึกร้องบทสักวา  (๑๐ นาที)
๖.แลกเปลี่ยน ร่วมชื่นชมเพื่อนนักเรียนที่ร้องไพเราะ  รวมทั้งพูดคุยถึงวิธีการร้องให้ไพเราะ
๗.สรุป๑.วันนี้นักเรียนรู้สึกอย่างไร 
         ๒.ตั้งเป้าหมายว่าครั้งต่อไปจะเรียนอะไร  นักเรียนต้องเตรียมอะไรบ้าง  (๕ นาที)

61277531210700516001023114000






ขณะที่ทำแผนนี้ ผู้สอนรู้สึกสนุกมาก การลองหาบางสิ่งมาเป็นแรงบันดาลใจในแต่ละเรื่องราวที่จะสอนเป็นสิ่งท้าทาย  เราจะคาดเดาเสมอว่าถ้าเริ่มด้วยสิ่งนี้ผู้เรียนจะสนุก จะตื่นเต้นหรือไม่ วันนี้สอนเด็กห้องนี้เด็กๆ จะตอบสนองอย่างไร  และการทำแผนออกมาเป็นรูปแบบขั้นตอนเช่นนี้ทำให้ผู้สอนมีความละเอียดในการสร้างแผนการสอนและเกิดการทบทวนตัวเองไปโดยปริยาย  กล่าวคือได้ย้อนคิดว่าครั้งก่อนๆ นั้นสอนอะไรไป  ครั้งนี้จะทำอะไรและจะเพิ่มเติมส่วนไหนเพื่อให้เกิดแรงบันดาลใจ เกิดความสนุกสนานในชั้นเรียน พร้อมทั้งให้กระบวนการ LS สมบูรณ์และเกิดประโยชน์กับผู้เรียนมากที่สุด  พอได้ลงมือทำแผนแรกนี้ผู้สอนเห็นการเชื่อมโยงของแต่ละขั้น  และสิ่งสำคัญคือการลองกำหนดเวลาในแต่ละขั้นเพื่อให้แผนที่ทำขึ้นในเวลา ๔๕ นาทีนี้เกิดประโยชน์คุ้มค่ามากที่สุด  และพบว่าเวลาเท่านี้เหมาะสมกับวิชาการร้องแล้ว เพราะทำให้ผู้เรียนไม่เบื่อหน่ายและเมื่อหมดเวลาก็จะรอคอยคาบต่อไปว่าเมื่อไหร่จะมาถึง
บรรยากาศที่เกิดขึ้นภายในชั้นเรียนเมื่อผู้สอนนำแผนนี้เข้าไปใช้ในชั้นเรียนพบว่าผู้เรียนกระตือรือร้นขณะเรียนมากขึ้น  อาการหมอบฟุบกับโต๊ะแทบไม่มีให้เห็น บรรยากาศในห้องสนุกสนานเพิ่มขึ้น  เด็กๆ บางคนพอเห็นครูเตรียมสื่อ เอาสไลด์เข้ามาในห้องก็ถึงกับตาโตพร้อมออกปากว่า “เพิ่งเห็นครูรุ้งใช้คอมพ์เข้ามาสอนนะเนี่ย” ผู้สอนได้ยินแล้วก็ถึงกับอมยิ้ม  และยิ้มกว้างมากยิ่งขึ้นเวลาได้ยินเสียงแว่วมาจากบริเวณโถงหน้าห้องเรียนในช่วงเวลาพักกลางวันว่า “สักวาดาวจระเข้ก็เหหก ศีรษะตกหันหางขึ้นกลางหาว...”

180509924724600










KM ครูรุ้ง 
วิชาภูมิไทย ชั้น ๔
ปีการศึกษา ๒๕๕๘

