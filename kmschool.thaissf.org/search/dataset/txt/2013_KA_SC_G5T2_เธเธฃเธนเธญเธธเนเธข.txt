
-914400-914400004562475-21907600                           ครั้งแรกแบบเพลิน...เพลิน...
                                                                                     โดย ปัณณทัต แข็งแรง
                                                          ธรรมชาติศึกษาและประยุกต์วิทยา ชั้น ๕

ภาคฉันทะที่ผ่านมา  ครูอุ้ย-ปัณณทัต มาเริ่มงานที่เพลินพัฒนา และเป็นครั้งแรก ความรู้สึกที่เกิดขึ้นคือ ทั้งประหลาดใจและประทับใจในคราวเดียวกัน   โดยความประหลาดใจและประทับใจนั้น เกิดขึ้นกับห้อง   ๕/๑ ที่ครูอุ้ยประจำชั้นร่วมกับครูจุ๋มนั่นเอง
ในการเรียนการสอนครั้งแรกและคาบแรก ในเพลินพัฒนา ยังมีความไม่เป็นธรรมชาติอยู่บ้าง  แต่ด้วยความที่ตัวแผนที่ร้อยเรียงมาและเตรียมตัวมาเป็นอย่างดี ทำให้มีความมั่นใจอยู่บ้าง การเรียนในคาบนี้เน้นการเรียนในห้องปฏิบัติการ เพื่อให้นักเรียนซึมซับบรรยากาศของการเรียนวิทยาศาสตร์ 
ครูเริ่มเปิดประเด็นด้วยรูปภาพของดาวเคราะห์ทั้ง ๘ ดวงในระบบสุริยะ  กับคำถามย้อนทวนความรู้เดิมที่ว่า ในรูปมีอะไรที่เหมือนกัน แค่คำถามสั้นๆ แต่ก็ทำให้เกิดความประหลาดใจคือ เด็กๆ ต่างแย่งกันยกมือตอบ ซึ่งต่างกับโรงเรียนอื่นๆ ที่เคยผ่านมา เด็กนักเรียนที่เพลินพัฒนามีความคิดป็นของตนเอง  และกล้าที่จะแสดงออก  มีทั้งคำตอบที่ตรงประเด็นบ้าง ไม่ตรงประเด็นบ้าง แต่ในที่สุดก็ได้คำตอบที่สรุปได้ว่า “ดาวเคราะห์ทุกดวงมีรูปกลมเหมือนกัน”
 คำถามถัดไปคือ “แล้วทำไมมันถึงกลม” คราวนี้ไม่เหมือนครั้งที่แล้ว เด็กๆ ทำหน้าสงสัย แล้วไม่แย่งกันยกมือตอบเหมือนเดิม มีไม่กี่คนที่ยกมือตอบ แล้วก็ต้องประหลาดใจอีกครั้งกับคำตอบที่ว่า “มันหมุนรอบตัวเอง ทำให้เกิดแรงเหวี่ยง โลกถึงกลม” คิดไม่ถึงเลยว่าเด็กๆ จะมีความคิดไปไกลถึงขนาดนี้ ทุกคำตอบแสดงออกถึงความคิดที่มีอยู่ในตัวเองอย่างเต็มที่  จากนั้นจึงเข้าสู่การชมคลิปวิดีโอเรื่อง การใช้ชีวิตในอวกาศ ภายในคลิปจะมีช่วงหนึ่งที่นักบินอวกาศต้องการดื่มน้ำ จึงบีบน้ำออกจากภาชนะที่เก็บไว้ น้ำลอยขึ้นในอากาศทันที นักบินใช้นิ้วจิ้มน้ำให้แตกออกเป็นสองหยด และสามหยดตามลำดับ หลังจากนั้นก็ถึงเวลาที่นักบินดื่มน้ำโดยใช้วิธีการคล้ายๆ กับการงับน้ำที่ลอยอยู่
right-90691800คำถามถัดไปที่โยนเข้าไปในห้องเรียนคือ ลักษณะของน้ำที่ลอยอยู่ในอวกาศเป็นอย่างไร เด็กๆ ยกมือตอบกันหลายคน แต่คำตอบก็เหมือนกันคือ “กลม”
เข้าใจโลกมากขึ้น
กระบวนการถัดไปคือให้เด็กๆ ได้ชมคลิปวิดีโอเกี่ยวกับส่วนประกอบของโลก ซึ่งในคลิปวิดีโอจะว่าด้วยเรื่องส่วนประกอบของโลก โลกประกอบไปด้วยหลายๆ ชั้น คือชั้นเปลือกโลก ที่อยู่ภายนอกสุด ถัดเข้าไปเป็นชั้นหินหนืดซึ่งเป็นของเหลว  และชั้นในสุดคือชั้นแก่นโลก  เมื่อมาถึงขั้นตอนนี้เด็กบางคนได้ร้องอ๋อ! ออกมา คำถามที่โยนเข้าไปอีกคือ ทำไมโลกถึงกลม คำตอบที่ได้ออกมาน่าประทับใจมาก คือ โลกเป็นของเหลว ที่ลอยอยู่ในอวกาศ ทำให้มีลักษณะกลม เหมือนน้ำที่ลอยอยู่ในอวกาศนั่นเอง! 
ถัดจากคำถามก็มาถึงการทดลองเล็กๆ ที่ทำให้ทุกคนเข้าใจโลกมากขึ้น ด้วยการต้มน้ำ ในขณะที่ต้มน้ำ ครูให้นักเรียนสังเกตน้ำไปด้วย จนกระทั่งน้ำเริ่มเดือด ให้ฉีกกระดาษเป็นชิ้นเล็กๆ แล้วใส่ลงในน้ำ กระดาษเกิดการเคลื่อนที่อยู่ตลอดเวลา คำถามถัดมาคือ ทำไมกระดาษถึงเคลื่อนที่ เด็กๆ ตอบคำถามตามความคิดของตนเองออกมาว่า เพราะน้ำเดือด กระดาษเลยเคลื่อนที่ ถือว่าเป็นคำตอบที่ใกล้เคียง แต่ก็ยังให้เหตุผลไม่ได้ ครูจึงให้นำสีผสมอาหาร หยดลงในน้ำที่กำลังเดือด ปรากฏว่า สีผสมอาหาร เคลื่อนที่เป็นเส้นๆ ในน้ำ ครั้งนี้ทำให้ทุกคน สามารถสรุปได้ว่า น้ำร้อนเกิดการเคลื่อนที่อยู่ตลอดเวลา ทำให้แผ่นกระดาษด้านบนเกิดการเคลื่อนที่ตามไปด้วย เปรียบเสมือนโลกของเราที่ภายในเป็นของเหลวที่ร้อนจัด ทำให้แผ่นเปลือกโลกเกิดการเคลื่อนที่อยู่ตลอดเวลา ในคาบนี้สร้างความประทับใจและชื่นใจในการสอนครั้งแรก และคาบแรกของครูอุ้ยได้ไม่น้อย ทำให้ตัวเองเกิดพลังใจในการที่จะพัฒนาการเรียนการสอนต่อไปเรื่อยๆ เพื่อความรู้ที่งอกงามอย่างไม่มีที่สิ้นสุดของนักเรียนเพลินพัฒนา


