

คุณค่าจากสิ่งเล็กๆ
เพลินพัฒนา เป็นโรงเรียนที่เพลินกับการพัฒนาสมชื่อ มีการปรับปรุงและพัฒนาอย่างต่อเนื่อง ในแต่ละปีจะมีสิ่งดีดีใหม่ๆเข้ามาเสมอ บางสิ่งอาจจะเป็นสิ่งดีดีที่เรายอมรับตั้งแต่ทีแรก แต่บางสิ่งเราก็ยังไม่เห็นคุณค่า  จนเมื่อได้ทำได้สัมผัสจึงทำให้ได้รู้ว่าเป็นสิ่งที่ช่วยพัฒนาการสอนและการเรียนรู้ของนักเรียนได้เป็นอย่างดี เช่นเดียวกับการถ่ายรูปกระดาน ซึ่งสิ่งนี้เป็นแนวคิดที่ทีมประยุกต์ปรับใช้จากการทำแผนกระดานจนประสบความสำเร็จของทีมคณิตศาสตร์ จนทีมประยุกต์ได้มาพูดคุยและปรับมาเป็นBAR ของทีม
หลังจากได้มีการปรับBAR ที่จากเดิมอยากจะมีแผนกระดานที่ชัดเจน จนเมื่อได้ทำงานและพูดคุยแลกเปลี่ยน ถึงวิธีการที่สามารถทำได้จริง จึงได้มีการปรับเปลี่ยนมาเป็นการถ่ายรูปกระดาน ซึ่งแม้เป็นสิ่งที่ง่ายๆ แต่ด้วยความเร่งรีบและเคยชินก็ทำให้ลืมถ่ายไปบ้าง แต่เมื่อได้ลองถ่ายรูปกระดานทั้งจากคู่วิชาและจากที่ตัวเองสอนเก็บไว้ และเมื่อมาย้อนดูภาพเหล่านั้นตอนคุยหลังการสอนกับคู่วิชา ภาพเพียงไม่กี่ภาพก็บอกอะไรหลายหลายอย่าง ได้บอกถึงการวางแผนจัดการกระดานทั้งของตนและคู่วิชา ได้ภูมิใจกับในครั้งที่สามารถจัดการหน้ากระดานได้ดี สามารถนำมาปรับแก้สำหรับครั้งต่อไป เป็นประโยชน์อย่างดีสำหรับต่อการพูดคุยหลังการสอน ช่วยย้อนทวนให้เห็นภาพในชั้นเรียนได้ชัดเจน นอกจากนี้คู่วิชายังเห็นว่าถ้าร่องรอยจากการถ่ายภาพกระดานมาปรับเป็นแผนกระดานครั้งต่อไป จะเป็นการช่วยพัฒนานักเรียนได้อย่างทั่วถึง หลังจากเห็นคุณค่ากับการกระทำที่ใช้เวลาเพียงเล็กน้อยแต่ให้ประโยชน์อย่างมากแล้วก็มักจะมีคำพูดจากคู่วิชาไม่คนใดคนหนึ่งว่า “ถ่ายรูปให้ด้วยนะ”
เพราะ๑ ภาพสามารถบอกแทนหลายร้อยพันคำพูดได้จริงๆ
สรนัย กนกกาญจนะ(ครูแป๊ะ)
ครูธรรมชาติศึกษาและประยุกต์วิทยา ช่วงชั้นที่ ๒



