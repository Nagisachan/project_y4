
ชีวิตที่เรียนรู้ของครูเพลิน 
ครูเกศ  ศรีวัฒนพลหน่วยวิชา ประยุกต์ (ธรรมชาติ) ระดับชั้น ๔
กิจกรรมที่ก่อให้เกิดการเรียนรู้มากที่สุด
กิจกรรม “การกินอย่างถูกหลักโภชนาการ” เป็นกิจกรรมที่ทำให้เด็ก
ได้ดูคลิปวิดีโอ และบอกถึงโทษของการกินอาหารแบบฟาสฟู้ด
ความรู้ที่มีมาก่อน
สารอาหารหลักทั้ง ๕ หมู่ และวิธีการทดสอบสารอาหาร
การทดสอบการย่อยเนื้อหมูระหว่างใช้น้ำสับปะรดกับน้ำอัดลม (เป๊ปซี่) พบว่าใช้น้ำสับปะรดย่อยได้ดีกว่า ส่วนน้ำเป๊ปซี่ย่อยได้แค่ผิวของเนื้อ
ระบบย่อยอาหารของมนุษย์
โจทย์สถานการณ์เปิด
นักเรียนคิดว่าการกินอาหารแบบหาฟาสฟู้ดจะส่งผลเสียต่อร่างกายอย่างไร จากนั้นครูเปิดคลิปวิดีโอเรื่อง Super size me ให้เด็กๆ ดูถึงผลการเปลี่ยนแปลงที่เกิดขึ้นตลอด ๓๐ วันที่ผู้ทดสอบกินอาหารฟาสฟู้ด
ประเด็นที่ได้เรียนรู้
การใช้สื่อที่แรง และตรงกับเนื้อหาที่สอน จะทำให้เด็กตระหนักในสิ่งที่เรียน และนำไปปรับใช้กับชีวิตประจำวันได้ดีขึ้น ง่ายขึ้น
การทดลองเพื่อเกริ่นนำสิ่งที่จะทำให้เด็กเรียนในเนื้อหา จะช่วยกระตุ้นการเรียนรู้ของเด็กได้ดีขึ้น
ปัจจัยที่ทำให้เกิดความสำเร็จ
การเตรียมความพร้อมของครู และสื่อที่ตรงกับเนื้อหา ช่วยให้เนื้อหาที่สอนเข้าใจได้ง่าย เด็กได้เรียนรู้อย่างเต็มที่
ประเด็นที่จะนำไปพัฒนา
นำสื่อที่มีแค่ในคอมพิวเตอร์ คลิปวิดีโอ มาทดลองจริงให้เด็กทุกคนได้ทำเพื่อเพิ่มความเข้าใจ และจำได้อย่างแม่นยำในเนื้อหานั้นๆ
