
-791015-542925วางแผน (การสอน) ให้แนบเนียน 
right1266600โดยปกติภาคเรียนวิมังสา เรื่องหลักของการเรียนวิชาภูมิปัญญาภาษาไทย ชั้น ป.๑ นักเรียนจะได้เรียนวรรณคดีเรื่อง สุดสาคร ซึ่งความสำคัญของวรรณคดีนั่นคือ เป็นเรื่องเล่าหรือนิทานที่มีจินตนาการ บวกกับตัวละครเอกของเรื่องนี้ยังเป็นตัวละครเด็กที่มีวัยอยู่ในระดับนักเรียนชั้น ป.๑ และมีเรื่องราวของการผจญภัยตื่นเต้นและสนุกสนาน การสอนวรรณคดีซึ่งมีเนื้อหาที่ตอบสนองกับภาวะและวัยของนักเรียนจึงเป็นเรื่องไม่ยากมากนัก
ในปีการศึกษาที่ผ่านมาครูผู้สอนได้รับหน้าที่สอนนักเรียนชั้นป. ๓ ซึ่งเป็นชั้นที่นักเรียนโดยส่วนใหญ่มีความคล่องแคล่วในเรื่องการอ่านและการเขียน การนำพานักเรียนเข้าสู่อรรถรสของวรรณคดีเรื่องอื่นๆ จึงไม่ต้องคำนึงถึงการเรียนเรื่องหลักภาษาให้ควบคู่ไปกับวรรณคดีมากนัก ครูมักจะใช้วรรณคดีเป็นเครื่องมือของการอ่านและการเขียนเชิงวิเคราะห์เป็นหลัก 
เมื่อมาถึงปีการศึกษานี้ ครูผู้สอนได้รับมอบหมายในชั้น ป.๑ จึงต้องทำให้นักเรียนได้เรียนรู้เนื้อหาและอรรถรสของวรรณคดีไปพร้อมกับความเข้าใจในเรื่องหลักภาษาที่มีความจำเป็นที่นักเรียนต้องเรียนรู้ให้แม่นยำก็เป็นสิ่งสำคัญเพื่อสร้างพื้นฐานให้นักเรียนมีความเข้าใจและเขียนอ่านได้อย่างถูกต้องชัดเจนนำความรู้ทางหลักภาษาที่ใช้ได้อย่างแม่นยำไปใช้ในการพัฒนาสู่การเขียนในรูปแบบอื่นๆ ได้ในระดับขั้นต่อไป
การสร้างแผนการสอนเพื่อพัฒนาหลักภาษาแต่ใช้เนื้อหาวรรณคดีที่มีอรรถรส ความดี ความงาม และเป็นที่สนใจของนักเรียนมาเป็นแรงบันดาลใจในการเรียนรู้จึงมาพร้อมกัน 
ครูส้มสอนแผนการสอนนี้ครูกับครูแนท เราสองคนไปคิดแผนกับครูใหม่สัปดาห์ละครั้ง ครั้งละประมาณ ๙๐ นาที จากนั้นครูส้มกับครูแนทก็นำเรื่องที่ได้คุยกันมาทำให้เป็นแผนการเรียนรู้

ตัวอย่างแผนการเรียนรู้ (๙๐ นาที)
เป้าหมายของแผนนี้ คือ...ต้องการตรวจสอบการเขียนสะกดคำของนักเรียนชั้น ป. ๑ หลังจากที่เรียนรู้สระเดี่ยว อา อี อู เอ แอ ไอ ใอ โอ เอา อะ อิ อุ เอีย เอือ อัว ไปแล้วในเทอมฉันทะถึงจิตตะ 
ขั้นสร้างแรงบันดาลใจ คือ...ใช้ตัวละครจากวรรณคดีเรื่อง สุดสาคร มาเรียกร้องความสนใจของนักเรียน โดยวิธีการดังนี้ ครูให้นักเรียนดูภาพสไลด์ ซึ่งมีภาพเงา ตัวละคร จากเรื่องวรรณคดีเรื่องสุดสาคร ให้นักเรียนลองคาดเดาจากภาพว่าเงาที่เห็นนั้นเป็นตัวละครใด ซึ่งจากขั้นนี้นักเรียนมีความรู้เดิมจากการที่ครูให้นักเรียนได้ชมการแสดง ชุด ก่อนกำเนิดสุดสาคร จากคณะครูชั้น ๑ เพื่อให้นักเรียนได้เข้าใจเนื้อหาก่อนที่สุดสาครจะกำเนิดขึ้น ทำให้นักเรียนมีฐานความรู้เดิมกันอย่างชัดเจน
-1128590-9698895801653-959192ขั้นนำเข้าทรัพยากรความรู้และคลี่คลายความรู้....หลังจากดูภาพเงาและร่วมกันแลกเปลี่ยนว่าเงานั้นเป็นตัวละครใดแล้ว ครูก็จะเปิดภาพจริงของตัวละครนั้นให้นักเรียนชมและหลังจากนั้นครูจึงเปิดโจทย์ให้นักเรียน
ขั้นเปิดโจทย์....ครูให้นักเรียนเขียนชื่อตัวละครลงไปที่ละตัวตามลำดับที่เห็นภาพจริง โดยเงื่อนไข คือ...ให้นักเรียนใช้สีหนึ่งสี เขียนชื่อตัวละครด้วยตัวเอง สะกดเองตามความคิดและความเข้าใจของตนเอง จนครบจำนวนตัวละครทั้งหมด อันได้แก่ พระอภัยมณี ศรีสุวรรณ นางผีเสื้อสมุทร สินสมุท พระเจ้าตา นางเงือก สุดสาคร ชีเปลือย 
ขั้นแก้ปัญหาโจทย์...ในขั้นนี้ครูจะพบว่านักเรียนมีความกระตือรือร้นและสนใจในการเขียนชื่อตัวละครแต่ละตัวเป็นอย่างมาก เพราะนักเรียนสนใจในตัวละครแต่ละตัว นักเรียนมีความชื่นชอบจากการที่ได้ชมการแสดงชุด ก่อนกำเนิดสุดสาคร และมีฐานความรู้จากประสบการณ์การอ่านหนังสือหรือบอกเล่าของบุคคลอื่นๆ นักเรียนบางคนสามารถเขียนชื่อตัวละครบางตัวได้ถูกต้อง บางคนเขียนตามความคิดสะกดคำด้วยตัวเอง การทำงานจากขั้นนี้จึงทำให้ครูเห็นความสามารถในการเขียนสะกดคำของนักเรียนชัดเจน
ขั้นแลกเปลี่ยนและการสรุปความรู้...ตรวจสอบความถูกต้องของชื่อตัวละคร เมื่อถึงเวลาทำความเข้าใจกับชื่อที่ถูกต้องของตัวละครแต่ละตัว นักเรียนจะใช้อีกหนึ่งสีในการตรวจสอบ ถ้าเขียนไม่ตรงกับการสะกดของชื่อตัวละคร นักเรียนต้องเขียนชื่อที่ถูกลงไป เพื่อเป็นการสร้างฐานความเข้าใจใหม่ให้นักเรียนรู้ชัดเจนขึ้น 

ผลจากแผนการเรียนรู้ในครั้งนี้
ด้านแผนการสอน เป็นแผนที่สามารถเชื่อมโยงระหว่างหลักภาษาการเขียนสะกดคำกับวรรณคดีได้อย่างแนบเนียน
-3962404238386476609546637ด้านเด็กนักเรียนมีความกระตือรือร้นในการตอบคำถามและอยากเขียนชื่อตัวละครแต่ละตัวมาก แม้ว่าจะเป็นชื่อเฉพาะที่เขียนสะกดคำยากนักเรียนก็พยายามที่จะเขียนออกมาให้ครบทุกตัวละคร
ด้านครูมองเห็นพัฒนาการการเขียนของนักเรียนแต่ละคนอย่างชัดเจน ว่านักเรียนกลุ่มที่สามารถเขียนสะกดคำได้คล่องแคล่ว ถูกต้องแม้จะเป็นชื่อเฉพาะ ครูสามารถแยกนักเรียนกลุ่มที่สามารถสะกดคำได้ถูกต้องตามหลัก และกลุ่มที่ยังบกพร่องทางการอ่านและการเขียนออกจากกัน และสามารถนำนักเรียนกลุ่มนี้ไปเสริมทักษะทางภาษาได้อย่างแม่นยำ 
จากผลความสำเร็จของแผนการสอนดังกล่าว ครูจึงนำไปปรับใช้กับแผนการสอนเรื่องอื่นๆ  เช่น แผนการสอนที่ต้องการให้นักเรียนนำความรู้เรื่องของคำที่มีสระเดียวกันและมาตราสะกดเดียวกันหรือที่เรียกว่าคำคล้องจองไปใช้ได้จริง ครูจึงเริ่มจากการนำพานักเรียนให้ซึมซับและเข้าใจในเนื้อหาของวรรณคดีเรื่องสุดสาครด้วยการชมสื่อวิดิทัศน์ และร่วมกันอ่านบทอาขยานที่เป็นวรรคทอง คือ ซึ่งเป็นตอนสำคัญและเป็นบทจำที่นักเรียนคุ้นเคยเพราะต้องใช้เป็นบทอาขยานประจำภาคเรียนการศึกษาวิมังสา นั่นคือบทที่ว่า 

แล้วสอนว่าอย่าไว้ใจมนุษย์     มันแสนสุดลึกล้ำเหลือกำหนด
-1504169-1236052ถึงเถาวัลย์พันเกี่ยวที่เลี้ยวลด     ก็ไม่คดเหมือนหนึ่งในน้ำใจคน
มนุษย์นี่ที่รักอยู่สองสถาน    บิดามารดารักมักเป็นผล
ที่พึ่งหนึ่งพึ่งได้แต่กายตน    เกิดเป็นคนคิดเห็นจึงเจรจา
แม้นใครรักรักมั่งชังชังตอบ     ให้รอบคอบคิดอ่านนะหลานหนา
รู้สิ่งไรไม่สู้รู้วิชา     รู้รักษาตัวรอดเป็นยอดดี


 หลังจากนั้นก็ให้เปิดโจทย์ให้นักเรียนค้นหาคำที่ ๑. สระเหมือนกัน ๒.ตัวสะกดเหมือนกัน แต่พยัญชนะต้นไม่เหมือนกัน โดยเงื่อนคือ ต้องหาภายในบรรทัดเดียวกันแล้วโยงเส้นหากัน ซึ่งจากแผนนี้พบว่านักเรียนมีความกระตือรือร้นในการหาคำคล้องจองมาก เพราะบทอาขยานที่ใช้เป็นบทที่นักเรียนคุ้นเคยและจากแผนนี้ทำให้ครูเห็นพัฒนาการด้านความรู้ทางหลักภาษาของนักเรียนชัดเจนว่า ใครมีความแม่นยำเรื่องสระ เรื่องตัวสะกด หรือพยัญชนะต้นมากน้อยเพียงใด
ปัจจัยแห่งความสำเร็จของการสร้างแผนเช่นนี้ คือ...ความแนบเนียนของแผนที่สามารถใช้วรรณคดีมาเป็นแรงบันดาลใจให้นักเรียนสนใจและพร้อมจะเขียนหรือทำตามที่โจทย์กำหนดออกมาโดยไม่มีความกังวลว่าจะผิดหรือยากเกินไป แผนการสอนในครั้งนี้จึงเป็นแนวทางในการสอนที่ว่า...ต้องแนบเนียนทำให้ผู้เรียนพร้อมเรียนไปโดยไม่รู้ตัว...


KM ภาควิมังสา ปีการศึกษา ๒๕๕๘   ครูส้ม อรชนก ขาวอุบล ครูภูมิปัญญาภาษาไทย ชั้น ๑


