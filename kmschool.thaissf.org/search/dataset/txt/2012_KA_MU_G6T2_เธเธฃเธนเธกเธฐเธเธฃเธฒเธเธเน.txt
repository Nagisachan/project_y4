
การเรียนรู้.....จากการปฏิบัติ


                                                                                     นางสาวปรางค์ทิพย์  จันทนมุข (ครูมะปรางค์)
                                                                                     หน่วยวิชาดนตรีชีวิต ระดับชั้น ๕                

กิจกรรมที่ก่อให้เกิดการเรียนรู้ได้มากที่สุดและดีที่สุด
กิจกรรมการเคลื่อนไหวบนรูปแบบจังหวะ 3/4 (Waltz) ประกอบเพลง “Winter-Harvest moon”  
ความรู้ที่มีมาก่อนของนักเรียน
1.ได้เรียนรู้การเคลื่อนไหวในลักษณะตรงจังหวะ
2. การเคลื่อนไหวในลักษณะกลุ่ม
ลักษณะกิจกรรม
เริ่มแรกนักเรียนจะต้องเรียนรู้การเคลื่อนไหวในรูปแบบ 3/4 (Waltz) โดยการฝึกปรบมือเป็นจังหวะ 1-2-3 /1-2-3 โดยที่จะให้น้ำหนักของจังหวะไปเน้นที่จังหวะที่ 1 เมื่อได้แล้วก็จะเริ่มเคลื่อนไหวร่างกายโดยใช้รูปแบบจังหวะดังนี้ ทา-ทีที-ทา หลังจากที่เข้าใจลักษณะการเคลื่อนไหวในรูปแบบ 3/4 แล้วก็จะเริ่มเข้าสู่กระบวนการต่อท่าทางให้เหมาะสมกับบทเพลง โดยจะแบ่งกลุ่มกันเป็นสองกลุ่มในจำนวนที่เท่ากัน โดยที่กลุ่มแรกจะยืนเป็นวงกลมหันหน้าเข้าวง และกลุ่มที่สองจะยืนอยู่ในวงข้างในหันหน้าออก จะได้วงกลมสองวง หันหน้าเข้าหากัน  ทั้งนี้ในการเคลื่อนไหวประกอบรูปแบบจังหวะ 3/4 (Waltz) ในเพลง “Winter-Harvest moon”นั้นมีท่าทางทั้งหมด 3 ท่าใหญ่ๆด้วยกัน  
หลังจากได้เรียนรู้ การเคลื่อนไหวรูปแบบจังหวะ 3/4 (Waltz) ประกอบเพลง “Winter-Harvest moon” แล้วนักเรียนสามารถเคลื่อนไหวร่างกายได้อย่างเป็นธรรมชาติและตรงจังหวะ และมีการสังเกตเพิ่มมากขึ้น รวมทั้งการทำงานเป็นกลุ่มด้วยความสามัคคีมากยิ่งขึ้นด้วย
ชิ้นงานหรือเอกสารประกอบ
ซีดีเพลง “Winter-Harvest moon”  
ประเด็นที่ได้เรียนรู้
ตัวเด็ก ได้เกิดการเรียนรู้แบบจังหวะ 3/4 และการเคลื่อนไหวประกอบบทเพลงในลักษณะกลุ่ม ทางด้านการทำงานนักเรียนจะได้ในเรื่องการทำงานร่วมกันกับผู้อื่น
ตัวครู  ได้พัฒนาความรู้ต่อยอด เกิดการเรียนรู้ใหม่ เพื่อจัดการเรียนการสอน การเรียนรู้ที่ดี  เหมาะสมแก่เด็กนักเรียน  นอกจากนั้นยังสามารถพัฒนาศักยภาพให้กับผู้สอนด้วยการสอน
ปัจจัยความสำเร็จ 
    เด็กนักเรียนมีความพยายามและตั้งใจในการปฏิบัติกิจกรรมรวมถึงความชัดเจนของสื่อการสอนด้วยทำให้การจัดการเรียนการสอนประสบผลสำเร็จ
ประเด็นที่จะนำไปพัฒนาต่อ
    นักเรียนสามารถนำสิ่งที่ได้เรียนไปพัฒนาต่อยอดในการสร้างสรรค์รูปแบบจังหวะใหม่ๆได้

