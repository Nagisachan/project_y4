
ใช้การศึกษา สร้างโอกาส ให้เด็กบนดอย กล้าฝันและมี เป้าหมายชีวิต
เครือข่ายครูเจ้าาฟ้ากรมหลวงนราธิวาสราชนครินทร์

สัญญา  สอนบุญทอง
โรงเรียนบ้านห้วยเฮี๊ยะ อ.ปางมะผ้า จ.แม่ฮ่องสอน

หมุนย้อนเวลากลับไปหลายปีก่อน  ผู้คนบ้านห้วยเฮี้ยะ อำเภอปางมะผ้า จังหวัดแม่ฮ่องสอน แทบไม่มีใครเห็น ความสำคัญของการศึกษา
ชาวบ้านที่นี่ซึ่งส่วนใหญ่เป็นชาวเขาเผ่า หมู่เซอ หรือที่เรียกอีกอย่างว่า ลาหู่ มองว่าการศึกษาไม่ใช่สิ่งจำเป็นของชีวิต สำหรับพวกเขาการอ่านออกเขียนได้หรือใบปริญญา ไม่มีประโยชน์และคุณค่ามากไปกว่าการทำไร่ ทำนา หรือลงไปทำงานรับจ้างในเมือง ซึ่งถ้า เป็นอย่างนั้นความรู้และการเล่าเรียนก็คงไม่ใช่ สิ่งจำเป็นอย่างที่พวกเขาคิดไว้จริงๆ 
หากแต่ชายคนหนึ่งเชื่อว่ามนุษย์ทุกคนโดยเฉพาะ เด็กๆ ล้วนมีความฝันเป็นของตัวเอง และทางเดียวที่จะ ทะยานไปให้ถึงเป้าหมายนั้นก็คือการเรียนหนังสือ ด้วยเหตุ นี้เขาจึงก้าวเข้ามาที่หมู่บ้านแห่งนี้ การเข้ามาของเขาทำให้ ทัศนคติของผู้คนและชีวิตของเด็กๆ ที่นี่เปลี่ยนไป
บุรุษคนนั้นมีชื่อว่า สัญญา สอนบุญทอง

เริ่มต้น
ถ้าเด็กๆ ได้รับการศึกษา ผลประโยชน์อันมหาศาลจะเกิดขึ้น กับพวกเขาและชุมชนแห่งนี้
สัญญาเข้ามาเป็นครูที่โรงเรียนบ้านห้วยเฮี๊ยะในปี พ.ศ. 2539 โดยเขาเลือกโรงเรียนแห่งนี้เป็นจุดเริ่มต้นชีวิต การเป็นครู
ตอนนั้นบ้านห้วยเฮี๊ยะกันดารมาก ถนนหนทางก็คับแคบ สองข้างทางก็มีแต่ต้นไม้เต็มไปหมด การสื่อสารก็เข้าใจบ้าง ไม่เข้าใจบ้าง นักเรียน ไม่สามารถทำความเข้าใจกับครูด้วยการพูดภาษา ไทยเป็นประโยคยาวๆ ได้
ที่สำคัญระเบียบวินัยก็ไม่มี เด็กนึกอยาก จะใส่ผ้าถุงมาโรงเรียนก็ใส่ นึกอยากจะกลับบ้าน นึกอยากจะมาเรียน หรือไม่มาก็ทำได้ตามใจตัวเอง ซึ่งมันไม่ถูกต้อง
การเริ่มต้นชีวิตพ่อพิมพ์-แม่พิมพ์ของชาติสำหรับ ครูหลายคนอาจหมายถึงการเตรียมการเรียนการสอนให้พร้อม	หากแต่สำหรับสัญญาก้าวแรกในการเป็นครูของเขา	คือการเดินทางไปหาผู้ปกครองของเด็กๆ	ในหลายหมู่บ้าน เพื่อชี้แจงและอธิบายให้เห็นถึงความสำคัญของการเรียน หนังสือ	
เราเดินทางไปอธิบายและตั้ง คำถามกับพ่อแม่ของเด็กๆ ว่าอยาก ให้ลูกของเขาเป็นอะไร อยากให้อนาคต ของลูกเป็นแบบไหน แต่ไม่ค่อยมีใคร สนใจ ส่วนใหญ่บอกแค่ว่าขอให้อ่าน ออกเขียนได้ก็พอ
แม้จุดเริ่มต้นจะส่อแววล้มเหลวมากกว่าสำเร็จ	แต่ นั่นก็ไม่ได้ทำให้ครูสัญญาคิดจะจะเลิกล้มและย่อท้อ
คนอย่างเขาไม่เคยบัญญัติคำว่า 'ถอดใจ' ลงในพจนานุกรมของชีวิต

สร้างคนด้วยวินัย
"ความอดทน การตรงต่อเวลา ความรับผิดชอบต่อหน้าที่ หากเราฝึกเด็กนักเรียนทุกคน ให้มีสิ่งเหล่านี้เขาก็จะเติบโต เป็นผู้ใหญ่ที่มีคุณภาพ"
ถึงผู้ปกครองส่วนใหญ่จะยังไม่เห็นด้วย	แต่สัญญา ก็ไม่ได้คิดจะเลิกล้มความตั้งใจ	เขาเชื่อว่าคนที่เขาต้อง เปลี่ยนแปลงเป็นคนแรกๆ	ก็คือเด็กนักเรียน
เรื่องระเบียบวินัยคือสิ่งที่สัญญาเล็งเห็นว่าเป็น ปัญหาและต้องปรับปรุงในขณะนั้น	และเมื่อพูดถึงคำว่า วินัย	ทหารก็คือคำแรกที่เขาคิดถึง
สัญญาเคยเป็นนักศึกษาวิชาทหารมาก่อน	เขาเอง ต้องการฝึกเด็กๆ	ของเขาให้มีความอดทน	ตรงต่อเวลา	รู้จักรับผิดชอบหน้าที่	ฯลฯ	เช่นเดียวกับรั้วของชาติ	แต่ก็ไม่ได้ หมายความว่าจะให้เด็กๆ	ไปวิดพื้น	ถือปืน	พรางหน้า	หรือ คลานสูง	คลานต่ำ
"เราเรียนกับครูตั้งแต่ ป.3 โดย ครูจะฝึกเราตั้งแต่ตอนเข้าแถว จะมีการเช็คชื่อทุกวันตอน 8 โมงเช้า นักเรียนทุกคนต้องไปถึงโรงเรียนก่อน 7 โมง พอไปถึงก็ต้องทำงานในส่วนที่ ต้องรับผิดชอบ เช่นทำความสะอาด ห้องเรียนทำอาหาร ทำความสะอาด ห้องน้ำ ทำความสะอาดโรงเรียน ฯลฯ การฝึกของครูทำให้เรารับผิดชอบ มีวินัย ครูจะสอนว่าเราทุกคนต้อง รับผิดชอบต่องานที่ทำ ถ้าเราไม่รับ ผิดชอบ คนอื่นก็จะต้องมาทำแทนเรา เขาก็จะเดือดร้อน"
นาฟ	ซึ่ง ปัจจุบัน เป็น นักเรียนพยาบาลอยู่ที่วิทยาลัยพยาบาลบรมราชชนนี	จังหวัดลำปางเล่าให้ฟังถึงสิ่งที่ครู สัญญาสอนเธอเมื่อครั้งยังเด็ก
เมื่อเด็กๆ มีวินัยในตนเองและรู้จักรับผิดชอบต่อ หน้าที่ความตั้งอกตั้งใจเรียนก็จะตามมา	อย่างไรก็ตามยัง มีปัญหาอย่างหนี่งที่สัญญาสังเกตเห็นและคิดว่าเป็นปัญหา สำคัญที่ต้องหาทางแก้ไขไม่น้อยไปกว่าเรื่องอื่นๆ
ปัญหาที่ว่าคือความมั่นใจในตัวเอง

ความมั่นใจ
ถ้าเราทําให้เขามีวินัย แล้วสร้างความมั่นใจให้เขาได้ด้วย ก็จะยิ่งเป็นสิ่งดีสําหรับชีวิตเขา
การขาดความกล้าและความมั่นใจในตัวเองของ นักเรียนโรงเรียนบ้านห้วยเฮี๊ยะเกิดจากการที่พวกเขาพูด ภาษาไทยได้ไม่ชัด	ขณะที่บางคนนั้นพูดไม่ได้เลย 
ปัญหาของเด็กชาวเขาคือการ ขาดความมั่นใจในตัวเอง การที่พวก เขาพูดไม่ชัดทำให้ไม่กล้าพูด ไม่กล้า ถาม เวลาที่ไม่เข้าใจก็จะไม่กล้าถามครู หรือเพื่อนๆ ซึ่งตรงนี้เป็นปัญหาที่เรา ต้องแก้โดยการคิดหากิจกรรมที่ทำให้ เด็กได้ฝึกทักษะด้านการพูดและเขียน ให้สม่ำเสมอ
กิจกรรมที่สัญญาให้เด็กๆ	ทำสม่ำเสมอทุกๆวัน	ก็คือการลงบันทึกในตอนเช้าซึ่งจะทำให้พวกเขาได้ฝึกทักษะ การเขียนรวมถึงความซื่อสัตย์	คนที่มาสายจะต้องลงบันทึก ตามเวลาจริง	หากมาสายแต่ลงเวลาก่อน	เพื่อนๆ	ก็จะรู้ ทันทีว่าเป็นคนโกหก	
นอกจากเรื่องของการลงบันทึก แล้ว ในเวลาหลังจาก สวดมนต์ เคารพธงชาติ เด็กๆ	ของครูสัญญาจะต้องออกมา	เล่าข่าว	เล่านิทาน	และร้องเพลง	นอกจากนี้ทุกเย็นก่อน กลับบ้านคุณครูก็จะให้การบ้านด้วยการให้ทุกคนกลับไป หารือกันในกลุ่มว่าวันรุ่งขึ้นจะมีเรื่องอะไรออกมานำเสนอ ที่หน้าเสาธง	โดยผู้ที่นั่งฟังจะต้องตั้งคำถามด้วย	ซึ่งสิ่งนี้ ทำให้เด็กๆ	เกิดการทำงานเป็นกลุ่ม	กล้าแสดงออก	รวมทั้งได้ฝึกทักษะการพูดและเจราจาโต้ตอบกัน	
อย่างไรก็ตามกิจกรรมของครูสัญญาในการฝึกฝน เด็กนักเรียนของเขาไม่ได้จบลงเพียงเท่านี้	หากแต่ยังมี กิจกรรมอีกอย่างที่ทำให้ทุกคนได้เรียนรู้	ทุกสิ่งทุกอย่าง มากกว่าทุกกิจกรรมที่ผ่านมา 
สิ่งนั้นคือ กระบวนการละคร

กระบวนการละคร
สิ่งที่เกิดขึ้นระหว่างกระบวนการ ละครคือเรื่องความมีนํ้าใจ เด็กที่โตกว่าจะคอยช่วยเหลือน้องๆ ที่เพิ่งเข้ามาเล่นละครและยัง จําบทไม่ได้ ขณะเดียวกันก็ฝึก ให้มีความมุ่งมั่นอดทน นอกเหนือ ไปจากการกล้าแสดงออก เพราะทุกคนต้องเอาบทละคร ไปซ้อมต่อที่บ้าน
ทุกๆ	ปีการศึกษาโรงเรียนบ้านห้วยเฮี๊ยะ	จะมีการ แสดงละครเต็มรูปแบบให้ผู้คนในชุมชนได้รับชมกันอย่าง น้อยๆ	หนึ่งเรื่อง
กระบวนการละคร	นอกจากจะเป็นการฝึกทักษะ ทางภาษาให้มีความชำนาญ	รวมทั้งการกล้าแสดงออก ให้มากขึ้นแล้ว	เด็กๆ	ยังจะได้เรียนรู้ในสิ่งต่างๆ	เพิ่มเติม จากเดิมอีกด้วย
กระบวนการละครจะได้ในเรื่อง ความรับผิดชอบต่อบทบาทและหน้าที่ ของตัวเองมากเลย   คือนักเรียนจะไม่ได้ ศึกษาแค่บทของตัวเอง   แต่จะต้องศึกษา บทของทุกคน   เพื่อที่จะได้เรียนรู้ร่วมกันทั้งหมด นอกจากนั้นก็จะได้เรื่องการ แสดงออก   การเรียนรู้ตามสถานการณ์ ถ้าสถานการณอ์ย่างนี้จะใช้คำพดูยังไง หรือเมื่อเกิดความผิดพลาดขึ้นระหว่าง แสดงจะแก้ไขสถานการณ์แบบไหน   แล้ว ก็ยังมีเรื่องของการทำงานเป็นทีมและ น้ำใจ เพราะเด็กที่โตกว่าจะคอยช่วย เหลือน้องๆ ที่เพิ่งมาเล่น ในการต่อบท  ละครจะฝึกให้เด็กๆ มีความมุ่งมั่น เพราะทุกคนต้องเอาบทไปซ้อมต่อที่ บ้านหลังเลิกเรียน
กระบวนการละครไม่ได้ทำให้เด็กนักเรียนทุกคน เปลี่ยนไปเท่านั้น	หากแต่ในอีกด้านหนึ่งยังทำให้เกิดการ เปลี่ยนแปลงในชุมชนขึ้นมาด้วย	จากที่ผู้ปกครองไม่เคย คิดว่าการศึกษาเป็นเรื่องสำคัญ	แต่เมื่อพวกเขาได้เห็น ความสามารถขอลูกหลานบนเวที	ความคิดต่อต้านก็เริ่มที่ จะกลับด้านมาเป็นสนับสนุน 
พวกเขาเริ่มเห็นว่าการศึกษาคือแสงสว่าง ของชีวิต

ความเปลี่ยนแปลง
ความเปลี่ยนแปลงที่เกิดขึ้นในหมู่บ้านห้วยเฮี๊ยะไม่ได้เกิด ขึ้นเฉพาะกับใครคนใดคนหนึ่ง	แต่หมายรวมถึงทุกชีวิต ในชุมชน	ไม่น่าเชื่อว่าความเปลี่ยนแปลงที่เกิดขึ้นจะมี จุดเริ่มต้นมาจากผู้ชายธรรมดาคนหนึ่ง
ปัจจุบันเด็กๆ	โรงเรียนบ้านห้วยเฮี๊ยะไม่มีใครใส่ ผ้าถุงมาโรงเรียนหรืออยากจะทำในสิ่งที่ไม่มีระเบียบ	ตาม ความรู้สึกตัวเองเหมือนเมื่อก่อนอีก	พวกเขาใส่ชุดนักเรียน มาโรงเรียน	ขณะเดียวกันในแง่ของการศึกษา	เด็กๆ	หลาย คนก็สามารถที่จะเข้าเรียนต่อในระดับที่สูงขึ้นได้	ทั้งที่ก่อน หน้านั้นหากไม่กลับดอยไปช่วยพ่อแม่ทำไร่ก็เตรียมตัวไป ทำงานรับจ้างในตัวเมือง
ในด้านชุมชนก็เช่นกันแทบจะไม่มีใครอยู่กับความ เชื่อแบบเดิมอีกต่อไป	ทุกวันนี้ชาวบ้านห้วยเฮี๊ยะและ หมู่บ้านใกล้เคียงต่างส่งลูกหลานมาเรียนที่โรงเรียนของ
ครูสัญญาเป็นจำนวนมาก	ที่สำคัญความเปลี่ยนแปลงไม่ ได้เกิดขึ้นแต่เฉพาะในตัวของเด็กๆ	และผู้ปกครอง	หาก แต่ในอีกด้านหนึ่งยังทำให้ครูสัญญาได้เรียนรู้ที่จะพัฒนา ศักยภาพของตัวเองไปด้วยเช่นกัน

เด็กนักเรียนทำให้เราตอ้งพัฒนา ตัวเองอย่างต่อเนื่องอยู่ตลอดเวลา ทั้งในเรื่องของแนวทางการสอนหนังสือ และค้นคว้าหาองค์ความรู้ใหม่ๆ มาเพี่มพูนความรู้ความสามารถให้กับพวกเขา  จะว่าไปไม่ได้มีแค่เด็กๆ  หรอก ที่เป็นนักเรียน 
ในทางกลับกันพวกเขาทกุคนยัง เป็นครูที่ดีมากๆ ของเราอีกด้วย

เสียง  จากศิษย์
นลิณี กตัณญูกิตติ พยาบาลวิชาชีพ โรงพยาบาลปางมะผ้า จังหวัดแม่ฮ่องสอน

เราเรียนกับครูสัญญาตอน ป.5 เพราะตอนนั้นครูเพิ่งย้ายมาใหม่ ก่อนหน้าที่ครูจะมาการเรียนการสอนที่นี่ไม่ได้จริงจังอะไร เพราะ คนดอยจะรู้สึกว่าไม่จําเป็นต้องเรียนสูง แต่พอครูสัญญามา ครูก็ เน้นเรื่องการเรียนการสอน เพราะครูเห็นว่า เด็กๆ พูดภาษาไทย ไม่ชัด ตอนครูมา บ้านเราไม่มีไฟฟ้าใช้ ครูก็ให้พวกเราทําการบ้าน ที่โรงเรียน และก็ตรวจให้ตอนนั้นเลย เพราะถ้ากลับบ้านไปก็คง ไม่ได้ทํา เนื่องจากไม่มีไฟ เวลาครูตรวจการบ้าน ถ้าใครทําดีก็จะ ได้รับคําชม และให้กําลังใจตลอด
ตอนนั้นที่บ้านเรามีคนจบปริญญาตรีเพียงคนเดียว	เราอยาก เรียนจบปริญญาบ้าง	แต่ภาษาไทยเรายังไม่ดีเท่าไหร่	ครูสัญญาก็นัด สอนตอนกลางคืน	จุดเทียนเรียนหนังสือ	เรียนทั้งวิชาภาษาไทย	และ ภาษาอังกฤษรวมกัน	เราก็ไปเรียนกับครูทุกครั้ง 
ครูจะบอกนักเรียนทุกคนเสมอว่าให้ขยัน อดทน โดยเฉพาะเรื่องวินัยที่ครู พยายามฝึกพวกเราและน้องๆ  ให้เป็นคนตรงต่อเวลา  ไม่มาเรียนสาย  ให้ขยันทำการบ้าน ครูบอกว่าถ้าพวกเราไม่ขยัน ครูก็ทำให้เป็นคนเก่งไม่ได้ เราก็ ทำตามที่ครูบอก  พอจบ ป.6  ก็ไปเรียนที่โรงเรียนปางมะผ้าพิทยาสรรค์ จน จบ ม.ปลาย  ด้วยความที่ครูเห็นว่าเราอยากเป็นครู ก็พยายามหาทุนเรียนให้
แต่ในเวลาต่อมาไปเฝ้าญาติที่โรงพยาบาลปางมะผ้า	เห็นพี่ๆ พยาบาลแล้วอยากเป็น	ก็ไปบอกครูว่าอยากเป็นพยาบาล	ครูบอก ต้องตั้งใจเรียน	เพราะคนดูถูกตลอดว่า	คนดอยไม่ขยัน	เลยต้องตั้งใจ มากกว่าเพื่อน
หลังเลิกเรียน	คนอื่นกลับบ้าน	เราก็ไปรับจ้างหารายได้	ซักผ้า บ้าง	ล้างจานบ้าง	เลิกเรียนมาก็อ่านหนังสือ	ทบทวนก่อนเข้านอน	นิสัยแบบนี้ติดมาตั้งแต่ตอนเรียนกับครูสัญญา	กลางคืนก็ทบทวนหนังสือ	ซึ่งครูก็โทร.มาให้กำลังใจตลอด
จนถึงตอนนี้เราเรียนจบพยาบาลที่วิทยาพยาบาล บรมราชชนนี จังหวัดลำปาง แล้วก็มาทำงานที่โรงพยาบาล ปางมะผ้า ซึ่งถ้าไม่มีครูสัญญา ชีวิตเราก็ไม่มีวันนี้