
Km  วิชาแสนภาษา
ตอน  shadow  puppets  return ( การกลับมาของหุ่นเงา )
          ในเทอมวิมังสาของชั้น 5   จะมีการเรียนการทำละครหุ่นเงา  ในปีการศึกษาที2557ครูเอ็มพบเจอปัญหาหลายปัญหา เช่น ความแตกแยกในกลุ่ม  งานไม่พอกับจำนวนนักเรียน  เกิดความล่าช้าของการทำงานในส่วนต่างๆที่ส่งผลกระทบกันเป็นลูกโซ่  เป็นต้น  การกลับมาสอนการสร้างสรรค์ละครหุ่นเงาในปีการศึกษา2558  ครูเอ็มก็เฝ้าครุ่นคิดว่าเราจะแก้ปัญหาเหล่านั้นได้อย่างไร  จะมีวิธีกระบวนการอย่างไรให้นักเรียนเป็นเจ้าของการเรียนรู้อย่างแนบเนียนที่สุด และไม่เกิดปัญหาเดิมซ้ำ  พยายามขอคำแนะนำจากครูท่านอื่น เขียนแผนหลายๆแบบ แต่ก็ยังไม่เจอแผนที่คิดว่าจะใช้ได้ดี  สุดท้ายก็ได้แต่เขียนแผนการคร่าวๆ ส่งไปก่อน  พร้อมกับซ้อมการแสดงหุ่นเงาสองเรื่อง  ไว้แสดงให้นักเรียนดู เพื่อสร้างแรงบันดาลใจแก่นักเรียน  ซึ่งได้รับความช่วยเหลือจากครูชั้น4  หลายๆท่าน ในการซ้อมการแสดง
              เมื่อ.....วันที่ต้องสอนจริงมาถึง  ครูเอ็มที่มีเพียงความพร้อมในการแสดง  แต่ไม่มีแผนกระบวนการสอนว่าจะทำอย่างไรต่อหลังแสดงจบ 
              (นี่เป็นเหตุการณ์จริงในห้องเรียนแสนภาษา ครั้งที่ 2 )ครูเอ็ม นำนักเรียนเข้าห้องริมตะวัน  จากนั้นให้นักเรียนให้เรียบร้อย  ครูเอ็มเริ่มการแสดงหุ่นเงา  เรื่อง.. อึ่งอ่างกับวัว (เปิดcdนิทานก่อนนอน) ซึ่งในท้ายของเรื่องจะมีคำสอนของนิทาน หลังการแสดงจบครูก็ออกมาพุดคุยแลกเปลี่ยนกับนักเรียนว่า ได้เรียนรู้อะไรบ้างจากละคร ขณะที่แลกเปลี่ยนกันนั้นครูเอ็มก็ปิ้งไอเดียขึ้นมาว่า  อันนี้นี่และที่จะโยงไปสู่การสร้างเรื่องโดยที่นักเรียนทุกคนมีส่วนร่วม  เป็นเจ้าของร่วมกัน  ครูจึงโยนโจทย์การหาโครงเรื่องของห้อง  โดยให้นักเรียนเสนอโครงเรื่องที่ตัวอยากได้  แล้วเราก็จะเปิดโหวตเพื่อเลือกโครงเรื่องที่จะนำไปสร้างเป็นเรื่อง  การเรียนการสอนของห้องก็ดำเนินไปได้ด้วยดี  จนมาถึงการโหวตเสร็จปรากฏว่ามีทีมที่ได้คะแนนไล่เลี่ยกัน  หรือก็ยังอยากสร้างเรื่องตามทีมที่ตนเลือก
               ครูจึงปรึกษาร่วมกันกับนักเรียนว่าจะทำอย่างไรดี  ก็ได้เป็นข้อตกลงว่าจะให้โครงอื่นๆ  ได้มีโอกาสแต่งเป็นเรื่องเช่นกัน แล้วเราจะนำเรื่องที่แต่งขึ้นมาเล่าให้เพื่อนฟังแล้วเราจะทำการโหวตกันอีกที  โดยครูจะให้นักเรียนเข้ากลุ่มโครงเรื่องที่ชอบ จากนั้นใช้เวลาช่วยกันคิดและเขียนเรื่องย่อ คติสอนใจ พร้อมบอกตัวละครทั้งหมด โดยมีเวลา15 นาที  และแล้วก็มาถึงเวลาการนำเสนอเรื่องย่อ  มีนักเรียนหลายคนที่ลุ้น หรือกังวนในการโหวตว่าเพื่อนก็จะเลือกกันตามทีมตนเองไปแต่งเรื่อง  ครูเอ็มใช้การโหวตโดยการเขียนชื่อเรื่องที่ชอบลงกระดาษพับนำมาส่ง  ห้ามไม่ให้บอกหรือบังคับให้เพื่อนต้องเลือกเรื่องใด  เมื่อการโหวตจบลงก็มีทั้งคนสมหวังและผิดหวัง   ยังมีกลุ่มที่อยากทำทีมของตัวเอง (เป้าหมายที่ครูตั้งไว้คือกลุ่มเดียวคือทั้งห้อง ความสามัคคีของห้อง)  ครูจึงต้องปรึกษาร่วมกันกับนักเรียนอีกรอบว่าจะทำอย่างไรดี  โดยครูเขียนขึ้นกระดานว่าในการสร้างสรรค์ละครหุ่นเงามีหน้าที่อะไรบ้าง  มีเวลาเท่าไร ขนาดงานกับจำนวนนักเรียน ก็ได้เป็นข้อตกลงว่ามีสองกลุ่ม ซึ่งครูก็เห็นด้วยว่าน่าจะมีผลดีกว่ากลุ่มเดียว เพราะกลุ่มนักเรียนจะได้แข่งกัน หรือเป็นแรงบันดาลใจให้แก่กัน งานพอดีกับจำนวนนักเรียน  ลดความขัดแย้งของกลุ่มใหญ่ (ในบางห้องมี3,4กลุ่ม แต่พอเริ่มทำงานจริงก็รู้ว่าไม่ไหว ก็สลายตัวเข้าไปร่วมกับกลุ่มอื่น)  โจทย์ต่อมาที่นักเรียนต้องทำ คือการแบ่งงานหน้าที่และการเตรียมอุปกรณ์  จากการสังเกตุก็เห็นได้ว่านักเรียนมีความสุขสนุกในชั่วโมงแสนภาษา  มีความใส่ใจใฝ่เรียนรู้  มีความเป็นเจ้าของการเรียนรู้   กระตือรือร้นในการเลือกหน้าที่ที่เหมาะกับตัวเอง  มีการเจรจาตกลงในกลุ่มได้เป็นอย่างดี  และเป็นอันว่าจบคาบสอนที่สุดแสนระทึก
           หลังการสอนผ่านครูเอ็มรับรู้ได้เลยว่าปัญหาเดิมๆที่เคยมีจะหมดไป  ครูจะเหนื่อยแค่ในช่วงแรกเท่านั้น  ที่เหลือนักเรียนจะช่วยกันทำงานต่อกันเอง  โดยที่ครูไม่ต้องเหนื่อยคอยตามกระตุ้นเตือน  สิ่งที่ครูต้องทำหลังจากนี้คือการเฝ้ามองให้คำปรึกษานักเรียนอย่างมีระยะ   แล้วคิดต่อยอดพัฒนาแผนให้ดียิ่งขึ้น  อีกสิ่งที่ครูเอ็มค้นพบ และคิดว่าเป็นสิ่งสำคัญคือ  ในการเรียนรู้ที่ไม่กำหนดแบบแผนและเวลาเอาไว้ตายตัว  ครูต้องมีภาพสุดท้ายของงานชัด  รู้ว่ามีงานอะไรที่สำคัญที่นักเรียนต้องทำ  ละมีลายละเอียดมากพอที่จะช่วยให้นักเรียน  สามารถจะดำเนินงานได้ด้วยตนเองได้  และที่สำคัญยิ่งไปกว่านั้น  คือการที่ครูดำรงอยู่ในชั้นเรียนอย่างตื่นรู้  พร้อมปรับเปลี่ยนไปตามสถานการณ์ตามความเหมาะสมก็ให้ผลดีเหมือนกัน   และสิ่งที่ครูที่ได้เรียนรู้มาก  คือเปลี่ยนบทบาทจากผู้สั่ง หรือสอน  เป็นการเรียนรู้ร่วมไปกับนักเรียน เป็นผู้ให้คำปรึกษา เป็นผู้เปิดโอกาสกับนักเรียนได้คิด  แสดงออกและสร้างสรรค์ผลงานอย่างเป็นตัวของตัวเอง
                                                                                                                          ครูเอ็ม 
                                                                                                              ครูแสนภาษาช่วงชั้น 2
