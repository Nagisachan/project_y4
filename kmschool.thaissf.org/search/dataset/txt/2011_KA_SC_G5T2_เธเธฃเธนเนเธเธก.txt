
ครูแนม
มานุษและสังคมศึกษา
กิจกรรม : เคมีภัณฑ์อันเกิดจากปูนและดิน

กิจกรรมนี้เริ่มจากปรบมือ- นับเลขเรียกสติก่อน เริ่มจากขั้นง่าย จนถึงขั้นที่เด็กๆ ที่ต้องตบมือ ต้องพูดถึงสิ่งก่อสร้างรอบตัวที่มีซีเมนต์เป็นส่วนประกอบ ซึ่งจะให้นักเรียนได้ทบทวนถึงสิ่งที่เคยพบ เคยเห็น สิ่งต่างๆ ทั้งใกล้ตัว ทำให้เรียนรู้ว่า เด็กมีความรู้รอบตัวดีทีเดียว สามารถคิดและบอกอย่างหลากหลาย เด็กหลายคนได้คิดและเสนอออกมา หากถามและให้ตอบก็จะพบเด็กกลุ่มเดิมๆ ที่จะคอยเสนอความคิดเห็น ภาวะพร้อมเรียนแบบนี้ทำให้เด็กได้มีส่วนร่วมดี และนำเข้าสู่บทเรียน ซึ่งเด็กจะต้องวาดรูปสิ่งที่มีซีเมนต์เป็นส่วนประกอบให้มีพื้นที่เหลือน้อยที่สุด แล้วตอบคำถามระดมความคิดถึงเหตุที่เกิดซีเมนต์ในเมืองและผลที่ตามมา

เหตุผลที่การเรียนคาบนี้มีความสัมพันธ์เชื่อมโยงกัน เพราะได้ผ่านการพูดคุยกับคู่วิชา และปรับให้เข้ากับเด็กรู้อะไรมาบ้าง ถ้าอะไรที่ไม่รู้ก็ทำให้เด็กหาคำตอบได้จากสิ่งที่เคยพบเห็นรอบๆ ตัว

ทำอย่างไรถึงออกมาดี ? กำหนดกติกาให้ชัดเจน รอความพร้อม ลองคิดว่าตัวเองเป็นเด็ก แล้วต้องเรียนเรื่องนี้ จะอยากเรียนแบบไหน อยากให้เด็กเรียนรู้จากกันและกันก็ต้องให้เด็กได้พูดประสบการณ์ของตนเอง ให้เด็กฟังเพื่อนก็ต้องใส่กติกาว่าไม่ให้ซ้ำกับที่เพื่อนบอกมาแล้วและให้ความสำคัญกับคำตอบของเด็ก
