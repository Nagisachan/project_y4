
บันทึกเรื่องเล่า...เรื่องราวหุ่นละคร
หุ่นละคร...เป็นการเรียนรู้ผ่านหุ่นตัวละครเพื่อเล่าเรื่องการเดินทางของบทเรียนในห้องเรียน  “หุ่นละคร” ได้พาเด็กๆเรียนรู้การสร้างสรรค์ การเคลื่อนไหวในลักษณะต่างๆและพาเดินทางมาปฏิบัติเครื่องดนตรีร่วมกัน










(รูปหุ่นไม้ของนักเรียนชั้น๓ ภาคฉันทะ๕๗)
“โอกาส”…ได้มีโอกาสเข้าอบรมเชิงปฏิบัติการเรื่อง “Application of Games and Rhythmic Activities in Orff Schulwerk ” ซึ่งเป็นการนำเกมการละเล่นต่างๆและการใช้เครื่องดนตรีประเภทเครื่องประกอบจังหวะ อุปกรณ์ “หุ่น” ต่างๆ  มาใช้ในการเรียนการสอนดนตรีเพื่อให้เกิดความสนุกสนานและสร้างแรงจุงใจในการเรียนรู้  ตามกระบวนการแนวคิดของออร์ฟ(Orff Schulwerk) โดยสมาคมไทยออร์ฟ ชูลแวร์ค (Thai Orff Schulwerk Association) 
ภาคฉันทะที่ผ่านมาได้นำ “หุ่นละคร” ในลักษณะ “หุ่นไม้”  ออกแบบและสร้างสรรค์การเคลื่อนไหวในทิศทางต่างๆ  ตามรูปแบบจังหวะของบทเพลง Mary had a little lamb   ที่ใช้ในการปฏิบัติขลุ่ย Recorder  เด็กมีความสนใจในการสร้างสรรค์ “หุ่นไม้” และออกแบบการเคลื่อนไหวท่วงทำนองของตามบทเพลง Mary had a little lamb ในเทอมนี้ยังมีการเตรียมความพร้อมการเรียนรู้เรื่อง ขลุ่ย Recorder ผ่าน “กังหันลม” เด็กๆได้สร้างสรรค์ “กังหันลม” ของตนเองโดยมีการออกแบบสร้างสรรค์จากสิ่งที่เด็กๆเคยเรียนรู้มา เช่น สัญลักษณ์ต่างๆ  ลายไทย เป็นต้น  การทำกิจกรรมผ่าน “กังหันลม” เด็กได้ออกไปทดลองในสนามสร้างความสนุกสนานและรอยยิ้ม  กิจกรรมนี้พาเด็กๆเรียนรู้การควบคุมลม  ปริมาณลมมาก-น้อย  การควบคุมลมส่งผลอย่างไรต่อการส่งการหมุน  และการทรงตัวของกังหัน  กิจกรรมนี้เป็นกิจกรรมต้อนรับเด็กเข้าสู้เครื่องดนตรีขลุ่ย Recorder  ได้อย่างละมุนละม่อมทั้งการรู้จักส่วนประกอบต่างๆของขลุ่ย  และการใช้ลม  ควบคุมลม  และเรียนรู้ปริมาณลมที่พอเหมาะ  รวมถึงการใช้พื้นที่ร่วมกับเพื่อนๆ












                  (รูปหุ่นไม้น้องวาวาห้อง๓/๓)                                                   (รูปกังหันลมลายไทยน้องเอลิซ๓/๒)
ภาควิริยะเป็นเทอมและที่มีการวางแผน ๗ ขั้นตอน เพื่อช่วยในการเตรียมการสอน  ให้มีความสะดวกมากขึ้น  และไม่เกิดความสับสนเป้าหมายที่ได้มีการวางแผนไว้  ในภาคเรียนนี้มี “หุ่นมือ” มาช่วยในการบอกเล่าเรื่อง Jolly Old Saint Nicholas  “หุ่นมือ”  ตัวแทนเด็กน้อยบอกเล่าคำอธิฐาน  เพื่อนำเข้าสู่บทเพลงที่จะมีการเรียนรู้  และปฏิบัติเครื่องดนตรีประเภทต่างๆ  เด็กๆสร้างสรรค์  และออกแบบการเคลื่อนไหว  ตามบทเพลง  Jolly Old Saint Nicholas  ในบทเพลงนี้มีรูปแบบจังหวะที่ “ซ้อน”การเรียนรู้ 
 “หุ่นมือ”  ได้ทำหน้าที่ไขความลับ  และพาเดินทางผ่าน “หนอนน้อย” ที่มีการออกแบบรูปแบบจังหวะ  “หนอนน้อย” พาเด็กๆเดินทางพร้อมเครื่องประกอบจังหวะอย่างสนุกสนาน  เมื่อเด็กๆได้เรียนรู้โน้ตบนขลุ่ยเพิ่มเติมจากการฟังนิทานและการเคลื่อนไหวหุ่นมือประกอบบทเพลง  เด็กก็ได้เริ่มถ่ายทอดเรื่องราวคำอธิฐานเรื่องราวได้ที่ร้องเพลง  มาเป็นการเป่าขลุ่ย Recorder และพร้อมที่จะถ่ายทอดรูปแบบจังหวะที่เข้าใจมาสู่งานเขียนจากการได้ยิน  และสะท้อนกลับเป็นงานเขียนเพื่อนำเสนอ









                                                 (รูปเหล่าบรรดาหุ่นมือของเด็กชั้น๓(รูปลำดับที่๑))









                                                                                           (รูปเหล่าบรรดาหุ่นมือของเด็กชั้น๓รูปลำดับที่๒))

การใช้ห้อง  “หุ่นละคร”  เพื่อช่วยในการเรียน  ต้องมีการเตรียมอุปกรณ์มากเพื่อช่วยให้เด็กๆสามารถสร้างสรรค์ได้ตามเงื่อนไข  และไม่ปิดกั้นจินตนาการ  ในภาควิริยะมีการพัฒนาการเตรียมอุปกรณ์ให้สะดวก  รวดเร็ว  และง่ายต่อการออกแบบของเด็กๆมากขึ้น  ห้อง  “หุ่นละคร”    เชื่อมโยงเรื่องราวต่างๆทั้งการเคลื่อนไหว  การเรียนรู้ขนบธรรมเนียม  และวัฒนธรรมประเพณี  การนำพาเรื่องราวเล่านั้นมาสู่  การเรียนรู้และปฏิบัติเครื่องดนตรี  ทั้งขลุ่ย Recorder เครื่องประกอบจังหวะประเภทต่างๆ  และแม้แต่การปฏิบัติรวมวง  “หุ่นละคร”   ก็ทำหน้าที่ได้อย่างสมบูรณ์และเป็นที่รักของเด็กๆ


ทิพกฤษตา  ฤทธิ์บุญ(ดนตรีชีวิต)
