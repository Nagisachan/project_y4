ปรับเปลี่ยน...เพื่อเรียนรู้ 
ก่อนที่จะเริ่มต้นสอนในภาคเรียนวิริยะ ช้ันเรียนธรรมชาติ ภาควิริยะ ปีการศึกษา ๒๕๕๙ หัวข้อเรื่อง “เขตภูมิอากาศ ฤดูกาล 
และภัยพิบัติจากฤดูกาล” ครูผู้สอนได้มีการคุยแผนร่วมกับครูดาวซึ่งเป็นครูคู่วิชา ในปีการศึกษา ๒๕๕๘ ที่ผ่านมา พบว่าแผนนั้นไม่ตรงกับประมวลการจัดการเรียนรู้รายภาค ตัวแผนการสอนมีความยืดยาวและใช้เวลานาน  ทำให้สอนไม่ได้ตามเวลาจำนวนคาบที่มี ในบางคร้ังต้องมีการลดเวลาในบางกิจกรรมลงและเร่งสอนเพื่อที่จะให้ได้ตามเนื้อหาที่กำหนดไว้ตามแผนการสอน  ซึ่งครูผู้สอนก็คาดว่าผู้เรียนหลายคนจะไม่สามารถรับและเกิดกระบวนการเรียนรู้ในคาบเรียนนั้นท้ังหมด ซึ่งการเร่งนี้ไม่ได้เกิดประโยชน์อะไรกับผู้เรียน แต่สร้างความสบายใจให้กับผู้สอนที่สามารถสอนตามแผนที่กำหนดเอาไว้ได้   แผนการสอนนี้เมื่อไม่ได้เกิดประโยชน์ต่อผู้เรียน ผู้สอนจึงต้องมีการปรับแผนการสอนเพื่อผู้เรียนเกิดกระบวนการเรียนรู้ได้ ในขณะเดียวกันก็ปรับให้การเรียนการสอนเกิดความกระชับขึ้นและได้เนื้อหาที่ครอบคุลมในระยะเวลาที่สั้นลง และตรงตามประมวลการจัดการเรียนรู้รายภาค  ทำให้ตัวครูผู้สอนเองและครูคู่วิชาจึงได้ไปปรึกษาครูอัมและครูปาดซึ่งเป็นทีมที่ช่วยคิด เพื่อขอคำแนะนำในการปรับแก้ไขแผนการสอน 
ในช่วงที่คุยแผนนั้น เราได้พูดคุยถึงกระบวนการเรียนรู้ของเด็กนักเรียนช้ัน ๖ ในรุ่นนี้และเป้าหมายของครูในการออกแบบแผนการสอนแต่ละคร้ัง  หลายคร้ังที่เรา มีข้อสรุปของบทเรียนที่จะให้เด็กได้ในคาบเรียนนั้นอยู่แล้วจากการวางแผนการสอน แต่เราไม่ได้ลงรายละเอียดมากนักกับคำถามที่จะนำพาไปสู่คำตอบนั้น  หลายคร้ังเราคิดว่าคำถามนี้ดีแล้วและน่าจะได้คำตอบที่ดีตามที่เราคาดการณ์ไว้ในแผน แต่เรากลับพบว่าในห้องเรียนไม่เป็นอย่างนั้น  ในการคุยแผนคร้ังนั้น  คำถามจากครูปาดที่ครูผู้สอนเสมอว่า 
“ต้องการให้ผู้เรียนได้อะไรจากกิจกรรมนี้” “ข้อสรุปที่เราต้องการให้เด็กได้จากกิจกรรมนี้คืออะไร” “คำถามแบบไหนที่จะให้ได้ข้อสรุปที่เราวางแผนเอาไว้”   จากคำถามนี้ครูผู้สอนเองก็ได้กลับมามองสื่อการสอนและคำถามที่เคยใช้กับนักเรียนรุ่นที่ผ่านมาในปีการศึกษา ๒๕๕๘  เพื่อที่จะปรับให้เหมาะสมกับนักเรียนรุ่นนี้ซึ่งเรียนรู้จากสื่อที่เป็นภาพได้ดีและคำถามที่ใช้ต้องเป็นคำถามที่สั้นกระชับและเข้าใจง่าย  นักเรียนรุ่นนี้โดยภาพรวมจะใช้เวลาในการจดบันทึกนาน ทำให้ส่งผลกระทบในการทำกิจกรรมต่อ ๆ ไป หลังจากการแลกเปลี่ยนเรียนรู้ ครูจึงปรับการจดบันทึกให้น้อยลง โดยเป็นการเขียนเติมคำในช่องว่างในใบบันทึกความรู้ที่ครูแจกให้ โดยเติมแต่ประเด็นที่สำคัญ ทำให้นักเรียนที่ใช้เวลาในการจดบันทึกนาน ใช้เวลาในการจดบันทึกน้อยลง สามารถดำเนินกิจกรรมต่อไปได้เร็วขึ้น  ครูผู้สอนสามารถควบคุมเวลาให้เป็นไปตามแผนการสอนได้  
นอกจากนั้นครูในทีมพบว่าสื่อนั้นรูปภาพนั้นหากเพิ่มเส้นรังสีจากดวงอาทิตย์ในรูปภาพ ให้มากขึ้นอีกเพียงแค่ 
๒ เส้น จะทำให้มีความชัดเจนและนักเรียนก็จะสังเกตรังสีที่เสมือนเส้นขนานได้ง่ายขึ้นกว่าเดิม  การตั้งคำถามจากภาพและให้สังเกตสิ่งที่เปลี่ยนไปจากภาพนั้น นักเรียนสังเกตและอธิบายได้ดีมากขึ้น เมื่อเพื่อนและเปลี่ยนและชวนมองทำให้นักเรียนหลายคนเห็นภาพได้รวดเร็วและเกิดความเข้าใจที่มากขึ้น   
หลายคร้ังที่เราอยากจะฝึกเด็กให้เรียนรู้เรื่องต่าง ๆ มากมาย จนเรานำใส่เข้าไปในกิจกรรม แต่กลับกลายเป็นการทำให้เวลาในการทำกิจกรรมนั้นเพิ่มมากขึ้น จนเราพลาดส่วนที่ต้องการเน้นไปเพราะมันมีหลายอย่างที่นักเรียนต้องเผชิญและแก้ปัญหา เมื่อเจอปัญหานี้ครูก็ต้องปรับกิจกรรมและสื่อให้ใช้เวลาลดลง  เช่น การวาดแผนภูมิแท่งที่เคยมีการย่นระยะ ก็ปรับเปลี่ยนไปเป็นการสร้างแผนภูมิแท่งแบบธรรมดา นักเรียนจะได้ไม่ต้องไปเสียเวลาทำความเข้าใจกับการย่นระยะแต่มีเวลาให้กับการพิจารณาแนวโน้มข้อมูลของแผนภูมิที่จะนำพาสู่บทสรุปของเนื้อหาในกิจกรรมนั้นได้ดีขึ้น 
อีกสิ่งที่มีการปรับเปลี่ยนเพิ่มเติมในใบงาน คือ การปรับการใช้รูปที่มีความเป็นนามธรรม เป็นภาพที่มีความเป็นรูปธรรมมากขึ้น เช่น เรื่องความชัน มีการเปลี่ยนรูปจากการใช้เส้นเพียง ๒ เส้นที่แสดงพื้นที่ลาดเอียง มาเป็นรูปเรือที่มีเสากระโดงเรืออยู่บนเรือ 
จะเป็นภาพที่นำนักเรียนเข้ามาสู่เนื้อหาได้ดีกว่า  จากการที่ครูผู้สอนได้เดินดูและสังเกตการจัดเรียงลำดับความชันของเสากระโดงเรือ นักเรียนส่วนใหญ่เห็นภาพและเกิดการรับรู้ถึงความชันจากภาพได้ดีและสามารถเรียงลำดับได้อย่างถูกต้อง 
ในภาคเรียนที่ผ่านมาครูพยายามให้นักเรียนใส่กรอบประเด็นที่สำคัญโดยการวาดกรอบเอง บางคนก็ทำตาม บางคนก็ไม่ทำ 
ทำให้บางครั้งการไปทบทวนก็ไม่ได้เน้นประเด็นที่สำคัญ ในภาคเรียนนี้ ครูจึงเพิ่มกรอบสี่เหลี่ยมที่อยู่ในใบจดบันทึกเป็นช่องให้นักเรียนสรุป เพื่อเวลาที่เด็กกลับไปทบทวนจะเห็นส่วนที่เน้นอยู่ในกล่องข้อความของเขาเอง และครูจะมีการถามเพื่อทบทวนทุกคร้ังที่ขึ้นแผนการสอนใหม่ นักเรียนที่ลืมก็จะรู้ว่าประเด็นที่สำคัญนั้นอยู่ในกรอบสี่เหลี่ยมจะทำให้กลับไปอ่านทบทวนได้ชัดเจนขึ้น และมีนักเรียนหลายคนที่เกิดความมั่นใจในการแลกเปลี่ยนมากขึ้น 
นอกจากสื่อที่เป็นใบงานกิจกรรมแล้ว ครูผู้สอนและทีมยังต้องคิดถึงสภาพลมฟ้าอากาศที่มีผลต่อการทำกิจกรรมการทดลอง “เรื่องมุมตกกระทบของแสงที่มีผลต่ออุณหภูมิ” เพราะการทดลองนี้ต้องใช้แสงอาทิตย์ในการทดลอง แต่เนื่องจากสภาพอากาศที่มีฝนตกอย่างต่อเนื่องหรือมีเมฆครึ้มทำให้ไม่สามารถทำกิจกรรมการทดลองนี้ได้ ครูผู้สอนและทีมจึงได้คิดอุปกรณ์ที่จะจำลองให้เห็นถึงแสงอาทิตย์และมุมตกกระทบที่มีผลต่ออุณหภูมิ  โดยให้ฝ่ายสื่อช่วยเหลือในการสร้างอุปกรณ์นี้จากไม้ 
จำลอง แท่นเหล็กขนาดเล็ก และหลอดไฟที่จะทดแทนแสงอาทิตย์ ทำให้เด็กเห็นภาพและเกิดความเข้าใจ แม้จะมีอุปสรรคจากลมฟ้าอากาศแต่ก็เกิดการเรียนรู้ผ่านอุปกรณ์จำลองได้  สามารถนำข้อมูลที่ได้จากอุปกรณ์จำลองนั้นไปสร้างแผนภูมิแท่งและสามารถสรุปความรู้จากกิจกรรมนั้นตามที่ครูคาดการณ์เอาไว้ได้ ไม่เพียงแค่นั้นครูก็จะหาช่วงเวลาที่มีแสงอาทิตย์เพื่อให้นักเรียนมีโอกาสได้ทดลองจากแสงอาทิตย์จริง ๆ นอกห้องเรียน เช่น พักกลางวันอาจจะเป็นในวันนั้นหรืออีกวัน เพื่อให้เด็กได้เรียนรู้จากปรากฏการณ์จริงที่เกิดขึ้น  
จากการวางแผนการสอนร่วมกันกับทีมและเข้าใจการเรียนรู้ของผู้เรียน ทำให้ครูผู้สอนสามารถออกแบบกิจกรรมและตั้งคำถามที่พุ่งเป้าไปยังประเด็นหลัก เลือกใช้คำที่กระชับและเหมาะสมกับผู้เรียน  เกิดการทบทวนตนเองของครูผู้สอนซึ่งในทุกคร้ังที่จะทำแผนการสอน จะมีคำถามที่ครูปาดถามลอยขึ้นมาว่า “ต้องการให้ผู้เรียนได้อะไรจากกิจกรรมนี้” “ข้อสรุปที่เราต้องการให้เด็กได้จากกิจกรรมนี้คืออะไร” “คำถามแบบไหนที่จะให้ได้ข้อสรุปที่เราวางแผนเอาไว้” ส่งผลให้ต้องกลับไปทบทวนทุกครั้งว่าคำถามที่เราเพิ่งคิดมานั้นจะพาไปถึงคำตอบนั้นหรือไม่ 
ถ้าคิดว่า “ไม่” คำไหนที่จะใช้และพาไปสู่ประเด็นคำตอบที่คาดการณ์เอาไว้ได้มากที่สุด แม้เราจะคาดการณ์สิ่งที่จะเกิดขึ้นไม่ได้ทั้งหมดแต่การตั้งคำถามที่ดีก็จะช่วยให้เราได้ประเด็นคำตอบจากผู้เรียนที่ใกล้เคียงที่สุดและไม่หลุดออกจากเนื้อหาที่เราคาดการณ์ไว้มากนัก นอกจากนี้ครูผู้สอนยังเรียนรู้ถึงการปรับเปลี่ยนสื่อที่ใช้ในกระบวนการเรียนการสอน  และการบันทึกความรู้ของผู้เรียน ทำให้กระบวนการเรียนรู้ในห้องเป็นไปได้อย่างต่อเนื่องและมีประสิทธิภาพมากขึ้น ครูสามารถควบคุมเวลาในการทำกิจกรรมตามแผนการสอน ควบคุมช้ันเรียนและเวลาในการแลกเปลี่ยนทำให้ผู้เรียนเกิดกระบวนการเรียนรู้ที่มีประสิทธิภาพตามที่ตั้งเป้าหมายเอาไว้ได้   
ครูวิ  วิสาขา ข่าทิพย์พาที  
ครูวิชาธรรมชาติศึกษาและประยุกต์วิทยา ช้ัน ๖ 
