
ชีวิตการเรียนรู้…ของครูเพลิน (ห้องลับนับกระดุม)
            นายจารุพันธ์ เหล่าแก้วก่อง ( ครูมิ้น )      หน่วยวิชาคณิตศาสตร์  ชั้น ๓
              
            การสอนที่ผ่านมาเป็นเวลา ๒ ปี ก้าวเข้าสู่ปีที่ ๓ อย่างเต็มรูปแบบแบบต้องบอกเลยว่าเข้าใจการเรียนการสอนแบบ Open Approach &amp; Lesson study มากขึ้นพอจะมองเห็นภาพจากการทำแผน สังเกตการณ์สอน การเปิดชั้นเรียน และการสอนด้วยตัวเอง ก่อนหน้าที่ตนเองจะได้จัดการเรียนการสอนแบบ Open Approach ตนเองก็ยังยึดติดอยู่กับบทบาทของความเป็นครูที่เป็นผู้ชี้นำคำตอบหรือบอกคำตอบ ขาดการวางใจในความสามารถการเรียนรู้ได้เองของเด็กๆ หรือรอเวลาที่จะให้เด็กๆได้คิดเอง ได้ลองลงมือแก้ปัญหาด้วยตัวเอง การทำแบบฝึกหัดให้นักเรียนดูเป็นตัวอย่าง และการสรุปเนื้อหาหรือวิธีการคิดที่เรียนในช่วงท้ายบทเรียน ซึ่งการจัดการความรู้ด้วยวิธีการแบบ Open Approach เป็นการเรียนรู้ที่ต้องการการเปลี่ยนแปลงบทบาทของครูไปสู่การจัดกิจกรรมการเรียนการสอนที่เน้นการเรียนรู้ของนักเรียน ให้ผู้เรียนเป็นเจ้าของชั้นเรียน และค่อยๆขับเคลื่อนชั้นเรียนไปพร้อมๆกันโดยมีครูเป็นผู้พาเดินผ่านสะพานสถานการณ์โจทย์ ที่มีความรู้สะสมเป็นทุนเดินมาก่อนเพื่อที่จะไปถึงเป้าหมายปลายทางได้อย่างสบาย ไม่เหนื่อย เพื่อให้นักเรียนรู้สึกสนุก ท้าทายไปกับการเดินทางใน Class เรียนนั้นๆ  
           กิจกรรมที่ก่อให้เกิดการเรียนรู้มากที่สุดในภาคเรียนวิริยะที่ผ่านมาคือ วิธีการคูณที่มีตัวตั้ง ๒ หลักกับตัวคูณ ๒ หลัก โดยใช้ความรู้สะสมที่มีมาก่อนหน้านี้คือ ความหมายการคูณ , การคูณที่มีตัวคูณ ๑ หลัก , การคูณที่มีตัวคูณเป็นจำนวนพหุคูณ เช่น ๑๐ , ๑๐๐ , .... และการแยกตัวตั้ง–ตัวคูณ มาต่อยอดเพื่อสร้างความรู้ใหม่ผ่านสะพานสถานการณ์โจทย์ จนเกิดเป็นการเรียนรู้ที่หลากหลายและสามารถสรุปวิธีการคูณที่มีตัวตั้ง ๒ หลักกับตัวคูณ  ๒  หลัก  ที่ได้จากการนำเสนอวิธีการคิดของเพื่อนและของตนเองได้  โดยกิจกรรมเริ่มต้นจาก ให้นักเรียนปรบมือตามแม่สูตรคูณที่ครูพูด  เพื่อสร้างความพร้อมก่อนเรียนและยังเป็นการทบทวนสูตรคูณไปพร้อมๆกัน แล้วก็เริ่มสร้างแรงบันดาลใจโดยการกระตุ้นให้นักเรียนอยากเรียนรู้โดยบอกว่า 
“   ในห้องลับ  ครูซ่อนบางสิ่งเอาไว้  ให้ใช้สิ่งนั้นหาคำตอบ   ”







โดยครูบอกสถานการณ์และเงื่อนไขว่า  “  ให้แต่ละกลุ่มส่งตัวแทนมา  ๒  คน  เพื่อดูสิ่งของที่ซ่อนอยู่ในห้องคอมฯภายใน   ๑  นาที แล้วกลับไปบอกเพื่อนในกลุ่มว่ามีสิ่งของนั้นทั้งหมดเท่าไร  แต่มีเงื่อนไขว่าห้ามนักเรียนนับสิ่งของนั้นทีละหนึ่ง ”   ซึ่งสิ่งของที่ครูซ่อนอยู่ในห้องคอมฯ  ก็คือ  กระดุม   

“ จากสถานการณ์ที่ครูกำหนดไว้  แท้จริงครูซ่อนอะไรไว้บ้าง ”






           จากสถานการณ์และเงื่อนไขที่ครูกำหนด  กระตุ้นให้นักเรียนแต่ละกลุ่มวางแผนว่าจะต้องได้ข้อมูลที่ได้ดูมาใช้ประโยชน์อย่างไร โดยแต่ละกลุ่มบอกได้คล้ายคลึงกันหรือเหมือนกันแถบจะทุกเลยทีเดียว ตัวอย่างที่นักเรียนได้บอก คือ เป็นกระดุมมี ๒๓  แถว แถวละ ๑๒ เม็ด บางกลุ่มก็บอกว่ามีกระดุม ๑๒ แถว แถวละ ๒๓ เม็ด บางกลุ่มวาดรูปสิ่งที่ได้เห็นมาให้เพื่อนๆดู  และวาดจัดแถว แถวละเท่าๆ กันได้อย่างชัดเจน นั่นความหมายว่านักเรียนสามารถนำความรู้สะสมเดิมเรื่องความหมายการคูณมาใช้ได้ถูกต้อง  เด็กๆรู้ว่าจะสามารถหาจำนวนกระดุมทั้งหมดได้โดยการนำ  ๑๒  ๒๓  หรือ   ๒๓  ๑๒   แต่ความยากของเด็กๆก็ คือ ยังไม่เคยเรียนการคูณ ๒ หลัก กับตัวคูณ ๒ หลัก มาก่อนเลย
“  ๑๒  ๒๓  หรือ  ๒๓  ๑๒    มีวิธีการคูณอย่างไร    ”
                        นักเรียนใช้วิธีการลองผิดลองถูกอยู่หลายรอบด้วยกันบางคนใช้วิธีการ วาดรูป
 หรือบวกครั้งละเท่าๆกัน  และอีกหลายๆคนเชื่องโยงความรู้เดิมมาต่อยอดความรู้ใหม่ได้ดี
เมื่อจบกิจกรรมครูก็ให้นักเรียนช่วยกันสรุปกิจกรรมการคูณที่มีตัวตั้ง ๒ หลักกับตัวคูณ ๒ หลัก  โดยได้แนวคิดที่หลากหลายมาก จากนั้นก็ให้นักเรียนแต่ละคนเขียนสรุปตามความเข้าใจของตนเองลงสมุด
    
                 ปัจจัยความสำเร็จ คือ นักเรียนสามารถหาคำตอบของการคูณ ๒ หลัก คูณด้วยตัวคูณ ๒ หลัก
 ได้อย่างถูกต้องพร้อมทั้งสามารถนำความรู้เดิมมาใช้ได้อย่างถูกที่และเหมาะสม นักเรียนมี
การคิดตลอดเวลาไม่หยุดนิ่งแม้กระทั่งจะได้คำตอบแล้วก็ตาม เพื่อที่จะหาวิธีการคิดที่แปลก
ใหม่จนถึงวินาทีสุดท้าย ซึ่งการเรียนรู้เหล่านี้จะเกิดขึ้นไม่ได้เลยถ้าขาดสถานการณ์โจทย์
ที่เหมาะสมกับตัวเด็ก ความรู้เดิมที่ชัดเจนเพื่อที่จะสร้างสะพานสถานการณ์ที่ท้าทายและ
เหมาะสมไม่ยากไม่ง่ายจนเกินไป
 

