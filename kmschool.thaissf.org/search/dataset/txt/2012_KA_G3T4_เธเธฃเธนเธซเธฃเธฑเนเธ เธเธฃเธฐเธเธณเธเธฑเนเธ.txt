กิจกรรมการเรียนรู้
โดย นางสาว อมรพันธุ์ อุตติ
งานประจำชั้น ห้อง ป. ๓  ๒
KM เรื่อง การตั้งเป้าหมายประจำสัปดาห์ ของเด็กๆ
 การตั้งเป้าหมายประจำสัปดาห์คือ การที่ให้เด็กๆได้ตั้งเป้าหมายของตนเอง และสิ่งที่คิดว่าจะพัฒนาต่อไปในห้องเรียนให้บรรลุถึงจุดหมายที่ตั้งไว้ได้ของตนเอง
                   การที่ได้นำเป้าหมายประจำสัปดาห์มาให้เด็กๆได้ตั้งเป้าหมายกันในห้องเรียน ต้องขอขอบคุณ คุณครูใหม่ เป็นอย่างมากค่ะเพราะคุณครูใหม่ ได้มานำเสนอให้กับคุณครูประจำชั้นทุกท่านได้ทดลองทำกิจกรรมนี้กับเด็กๆในทุกเช้าวันจันท์และสรุปเป้าหมายในวันศุกร์ ของทุกสัปดาห์ ซึ่งผลที่ได้รับทำให้เกิดการเปลี่ยนแปลงพฤติกรรมของตัวเด็กเองในเรื่องต่างๆได้ดีมากยิ่งขึ้น และตัวคุณครูเองก็ดูแลเด็กในห้องของตนเองง่ายมากยิ่งขึ้นด้วยเช่นกัน

ผลสำเร็จคือ 
 เด็กๆสามารถปรับเปลี่ยนพฤติกรรมของตนเองได้ดีขึ้น  
เด็กๆส่วนใหญ่สามารถบรรลุเป้าหมาย ที่ตัวเองตั้งไว้ได้
เด็กๆมีสมาธิในการเรียนรู้ดีขึ้น
เด็กๆรู้จักกติกาในการอยู่ร่วมกับผู้อื่นที่ชัดเจนจากการตั้งเป้าหมายของตัวเองปัจจัยที่มีส่วนช่วยทำให้เกิดความสำเร็จดังกล่าว
         เกิดจากความสนใจในการตั้งเป้าหมาย เด็กๆในห้องเรียนให้ความสนใจกับการตั้งเป้าหมายกันเป็นส่วนใหญ่ และการนำเป้าหมายที่ตั้งมาสรุปหน้าห้องเรียนว่าสิ่งที่ตั้งเป้าหมายบรรลุผลสำเร็จหรือไม่ และสิ่งที่สำคัญที่นำมาสู่ความสำเร็จอีกอย่างคือการตั้งวัตถุประสงค์ที่ชัดเจน เช่น
สามารถวัดการทำงานและตรวจสอบการทำงานของตนเองได้- มีความเข้าใจเป้าหมายที่ตนเองตั้งไว้ได้ทันที- กำหนดระยะเวลาที่จะทำตามเป้าหมายให้สำเร็จ- สร้างมาตรฐานที่ทำให้ทุกคนยอมรับพฤติกรรมของตนเอง 
ประสบปัญหาใดบ้างในการนำการจัดการความรู้  (KM) 
 ปัญหาที่เกิดขึ้นส่วนใหญ่จะเป็นเรื่องของระยะเวลาในการทำเป้าหมายในแต่ละครั้ง เพราะเวลาที่จะให้เด็กๆทำบางครั้งไม่พอ และยิ่งเด็กๆให้ความสนใจใส่ใจกับผลงานมากเท่าไหร่ก็ยิ่งใช้เวลากับการทำเป้าหมายมากขึ้นไปอีก และบางครั้งเด็กๆขอนำกลับไปทำที่บ้านต่อ (ส่วนใหญ่จะให้ทำที่โรงเรียนจะไม่ให้นำนำกลับไปทำที่บ้านต่อ)


