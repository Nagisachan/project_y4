
การเดินทางสู่ดินแดนมหัศจรรย์
บทบาทสมมติ...เป้าหมายที่มีการวางไว้เมื่อครั้งเข้า KM ในครั้งที่ผ่านมา เป็นการวางไว้เพื่อเสริมสร้างจินตนาการให้เด็กได้ถ่ายทอดเรื่องราว หรือสิ่งที่อยากนำเสนอผ่านร่างกายส่วนต่างๆของตนเอง  และนำไปสู่การต่อยอดความรู้จนเกิดเป็นความรู้ใหม่
บทบาทสมมติ  การเรียนรู้จัก กับ ร่างกายตนเอง  รู้ว่าส่วนต่างๆสามารถยืด – หด  ได้แค่ไหน  แต่...สิ่งที่เราจะอธิบาย  ต้องมาทำความเข้าใจและความเด่นชัดของสิ่งที่เราจะอธิบาย  หรือ  “ปั้น”  การปั้น  เกิดจากการเรียนรู้รูปแบบผ่านการสังเกต  กิจกรรม “ปิดตา” พาสังเกตจากการสัมผัส  เริ่มจากออกแบบรูปร่างผ่านมือ แล้วให้เพื่อนสัมผัสโดยที่ยังปิดตา  แล้วนำมาถ่ายทอด “เหมือน”  หรือ “แตกต่าง”  กิจกรรมต่อมา  เด็กเริ่มสนุกกับการเลียนแบบ  คราวนี้  มาเลียนแบบมือ  แต่...ใช้ร่างกายของเราค่อยๆปรับเปลี่ยนไป  จนกลายเป็นรูปร่างตามที่มือออกแบบ กิจกรรมนิทาน  นางฟ้าในดินแดนแม่มด  “นางฟ้าถูกแม่มดสาปให้เป็นก้อนหิน.............................  และแล้วนางฟ้ากลับคืนดั้งเดิม” กิจกรรมปั้นดิน ตอนนี้ทุกคนได้อยู่ในดินแดน และกลายเป็นก้อนดิน  สมาชิกในกลุ่ม 1 คน  ค่อยๆลุกออกมาอย่างช้าๆ ออกแบบมือเป็นรูปร่างต่างๆ  สมาชิกที่เหลือค่อยๆ  ออกมาแล้วปรับเปลี่ยนร่างกายตนเองให้เป็นรูปตามที่มือของสมาชิก “คนแรก”  ที่ออกแบบ  ค้าง...รูปทรงที่ออกแบบผ่านร่างกาย ค้างนานสักครู่  ก็ค่อยละลาย  แล้วสมาชิกกลุ่มใหม่  ก็ค่อยเริ่มออกแบบร่างกาย  ถัดไปเรื่อยๆ  การละลาย  มีหลายรูปแบบ  ทิศทาง  ก็เช่นกัน  2  อย่างนี้เป็นสิ่งที่สำคัญ  กิจกรรมพื้นกระชับ  เพลงบรรเลงเริ่มคลอเบาๆ  เราใช้ร่างกายเคลื่อนไหวในทิศทางต่างๆ  ไม่มีคำอธิบายนำทาง  “สังเกต”  เด็กๆ  จับจองมองตามในขณะที่เราเคลื่อนไหว  มันไม่ใช่  การเดินหน้าหรือถอยหลัง  แต่มันกำลังพาร่างกายไปในพื้นที่ต่างๆ  และถ่ายทอดจินตนาการออกมา  ราวกับว่าห้อง Movement เป็นดินแดนมหัศจรรย์ “ไร้ขอบ”  และ  “พื้นที่ที่จำกัด” เสียงเพลงค่อยลดความเข้มลงและจางหายไป  จนเกิดความสงบเงียบ  สังกตเห็นอะไรบ้างค่ะ? การเดิน หยุด  หมุน  กระโดด.....ความเงียบ........  “ความเงียบ” สิ่งต่างๆเหล่านี้  ชวนให้เรานึกถึงอะไรได้บ้าง?  พายุ  ระเบิด  การบานออกของดอกไม้  การเดินทางไปที่ต่างๆ  การปืนไปบนท้องฟ้า....... เรามาท่องดินแดนแห่งนี้  ด้วยการเดินทางไปในทิศทางต่างๆแต่.........เราต้องรักษาพื้นที่  “พื้นที่ส่วนรวม”  ตอนนี้เรามีพื่นที่ส่วนรวม  ที่เราต้องมาใช้ร่วมกัน  สังเกตไหม?  ตอนที่ครูใช้ร่างกายตามทิศทางต่างๆ  ครูไปสัมผัสถูกตัวเด็กคนไหนบ้าง?  เราใช้พื้นที่ร่วมกัน  เรามีความต้องการถ่ายทอดสิ่งที่เราต้องการ  แต่...ในพื้นที่ร่วมกัน  เราต้องมีข้อตกลง  “ความระมัดระวัง”  เริ่มเกิดขึ้น พร้อมการสังเกต “งดใช้เสียง” คือ เงื่อนไขสำคัญที่เราจะใช้ร่างกายบอกเราเรื่องราวได้เป็นอย่างดี
บทบาทสมมติ  การใช้ร่างกายถ่ายทอดเรื่องราวผ่านนิทาน อลิซ อิน วันเดอร์แลนด์  อลิซเป็นสาวน้อยที่มีเรื่องราวการผจญภัยในดินแดนมหัศจรรย์ กิจกรรมอลิซ  นิทานที่ถูกหยิบมาเล่าพร้อมรูปภาพประกอบ มีเสียงเพลงบรรเลงคลอเบาๆ  เด็กๆยังคงชอบฟังนิทานอยู่  แววตาในความเงียบบอกเราแบบนั้น
“...เป็นเพราะแค่ฝันไป”  รอพอเด็กหันมองเหมือนเรียกร้องการกลับมาของเด็กน้อยนามอลิซ  เรามาชวนกันบอกเรื่องราวที่ได้ฟังไปอีก...เด็กจดจำเรื่องราวได้เป็นอย่างดี  มีการทบทวนรายละเอียด  เรามาร่วมกันถ่ายทอดเรื่องราว  นิทานพร้อมบทเพลงสอดรับไปด้วยกัน  เด็กเริ่มเคลื่อนไหว “อลิซ  เด็กน้อยท่องไปในดินแดนพบเจอสิ่งต่างๆมากมาย ทั้งสิ่งที่มีชีวิตและไม่มีชีวิต  รูปแบบต่างภายใต้จินตนาการที่ไร้ขอบ  แต่มีเงื่อนไข  ทิศทาง  ความเงียบ  ร่างกาย  และพื้นที่ร่วมกัน”  อลิซเดินทางร่วมกับเด็กๆ  เราเข้าใจลำดับ ของเรื่องราว  ตอนที่สำคัญ เริ่ม ถึง จบ  แบ่งเป็น 3 ตอน และ  เด็ก 3 กลุ่ม  แต่ละคนถ่ายทอดเรื่องราวของตอนที่ตนเองได้รับ  ถัดกันไปจบครบ  








ทิพกฤษตา  ฤทธิ์บุญ (ครูดนตรีชีวิต)
