
กิจกรรมที่ก่อการเรียนรู้   
ครูประจำชั้น  ป.1/4  วันวิสา เลาหวงศ์ไพบูลย์ (ครูน้อย)
        1.แนวคิดกิจกรรม
กิจกรรมวงกลมตอนเช้าก่อนเข้าเรียน
ลักษณะกิจกรรม
คุณครูจัดเตรียมพื้นที่จัดโต๊ะญี่ปุ่น ปูผ้า จัดดอกไม้ น้ำ เทียน เเตรียมไว้กลางห้องเรียน คุณครูนั่งรอที่วงกลม เมื่อนักเรียนเข้าห้องเรียนให้วางกระเป๋าและมานั่งในวงกลมรอเพื่อนคนอื่น ๆ จนครบ เมื่อครบแล้วคุณครูจะเริ่มกิจกรรม สวดมนต์ ส่งน้ำ ส่งเทียนโดยเริ่มจากคุณครู เปิดเพลงเบา ๆ ให้นักเรียนส่งน้ำ ส่งเทียนจนครบ 1 รอบ
จากนั้นนักเรียนสวัสดี ทักทายคุณครูทุกท่าน และคุณครูจะใช้กิจกรรมการเช็คอิน ก่อนเข้าเรียนในวันนั้นว่านักเรียนแต่ละคนมีความรู้สึกอย่างไรให้นักเรียนได้พูดความรู้สึกของตนเองในวันนั้นสั้น ๆ โดยเริ่มจากคุณครูเป็นผู้แสดงความรู้สึกของตัวคุณครูให้นักเรียนได้รับรู้
2. ความรู้ที่มีมาก่อน
นักเรียนส่วนใหญ่มีความรู้เบื้องต้นในบทสวดมนต์แต่ละแบบในกิจกรรมวงกลมตอนเช้าคุณครูจะเป็นผู้นำในการสวดมนต์ เพื่อให้เป็นไปแนวทางเดียวกันทุกคน
3.โจทย์สถานณการณ์เปิด
ก่อนการเริ่มกิจกรรมสวดมนต์คุณครูจะให้นักเรียนได้เตรียมตัวโดยการนั่งด้วยอาการสำรวม มีความสงบนิ่ง เตรียมตัวก่อนทำกิจกรรมโดยคุณครูจะมีการพูดเพื่อให้นักเรียนได้มีความสงบในตนเอง
4. ชื้นงาน
ในการทำกิจกรรมวงกลมชิ้นงานที่ได้เป็นผลสำเร็จคุณครูจะมีการสังเกตนักเรียนแต่ละคนว่ามีความสงบนิ่ง หรือมีความพร้อมมากน้อยเพียงใดในการเตรียมตัวที่จะเรียนในคาบเรียนต่อไป


5. ประเด็นที่ได้เรียนรู้ (มุมครู &amp; มุมเด็ก) ที่ก่อให้เกิดการเรียนรู้ใหม่
มุมครูได้รับรู้ความรู้สึกของนักเรียนในแต่ละคนว่าวันนั้นนักเรียนรู้สึกอย่างไร ซึ่งเป็นสิ่งที่สำคัญในการที่คุณครูจะได้รับรู้ความรู้สึกของนักเรียนว่าเป็นอย่างไรและคุณครูจะเข้าไปพูดคุยให้ความช่วยเหลือเพื่อเก็บเกี่ยวความรู้สึกของนักเรียนแต่ละคนและครูยังสามารถมีเวลาในการพูดคุยเรื่องราวต่าง ๆ กับนักเรียนเพิ่มมากขึ้น
มุมเด็ก นักเรียนจะได้ฝึกเป็นผู้ฟังที่ดีและรับรู้ความรู้สึกของผู้อื่นในแต่ละวันและได้แสดงความรู้สึกของตนเองเพื่อให้เพื่อนได้รับรู้ ฝึกการกล้าแสดงความคิดเห็นในที่สาธารณะ และควบคุมตนเองรอคอยในการที่จะฟังและรับรู้ความรู้สึกขจงผู้อื่น
6. ปัจจัยความสำเร็จ
จากการที่ได้ทำกิจกรรมวงกลมในช่วงเช้าสังเกตได้ว่าในวันนั้น ๆ นักเรียนจะมีสมาธิ และมีสติในการฟังเพิ่มขึ้น และมีความพร้อมในการเรียนมากกว่าวันที่ไม่ได้ทำกิจกรรรมวงกลม
7. ประเด็นที่จะพัฒนาต่อ
นักเรียนได้มีการเตรียมตัวก่อนการเข้าเรียนในช่วงเช้าแล้วจะรู้หน้าที่ของตนเองและรู้ว่าจะต้องทำสิ่งใดเป็นลำดับต่อไปชีวิตประจำวันทำให้รู้จักการวางแผนล่วงหน้าในวันต่อไปเ




