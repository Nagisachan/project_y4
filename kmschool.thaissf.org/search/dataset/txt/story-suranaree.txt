เสริมพลังบวก เพื่อให้เด็กเห็น คุณค่าของตนเอง

เครือข่ายครูสอนดี สำนักงานส่งเสริมสังคมแห่งการเรียนรู้ และพัฒนาคุณภาพเยาวชน (สสค.)
มารศรี มิ่งศิริรัตน์ [ ครูผู้ให้โอกาส ]
โรงเรียนสุรนารีวิทยาคม จ.นครราชสีมา

หากเด็กนักเรียนที่มีพฤติกรรมย่ำแย่ ผลการเรียน ไม่เอาไหน วันๆ เอาแต่ทำผิดกฎระเบียบของสถาบัน คือความน่าเบื่อหน่ายของครูทุกคน มารศรี มิ่งศิริรัตน์ หรือที่เด็กนักเรียนในโรงเรียนสุรนารีวิทยาคม จ.นครราชสมีา เรียกกันอย่างติดปากว่า ‘แม่มา’ ก็คง เป็นครูที่ไม่เหมือนคนอื่นๆ 	
ท่ามกลางการปฏิเสธจากคุณครูหลายๆ	คน	แม่ พิมพ์ของชาติวัยกลางคนกลับมองว่ากลุ่มเด็กดังกล่าวคือ กลุ่มที่ควรได้รับการให้ความสำคัญไม่ยิ่งหย่อนไปกว่ากลุ่ม เด็กที่มีความประพฤติเรียบร้อยหรือมีผลการเรียนดีเด่น	เธอเชื่อว่าพวกเขาคือคนที่มีคุณค่า 
ขอเพียงแค่มีใครสักคนพร้อมที่จะหยิบยื่น โอกาส และกล้าหาญที่จะทำความเข้าใจ 

เด็กกลุ่มเสี่ยง
เด็กทุกคนเป็นคนดี มีความสามารถ เพียงแต่มีระดับ การเรียนรู้และสิ่งแวดล้อมที่เอื้อ ต่อการเรียนรู้แตกต่างกัน บางคน อาจเดินหลงเข้าไปในกลุ่มเสี่ยง ครูทุกคนจึงควรทําหน้าที่ดูแล ช่วยเหลือและให้โอกาสเด็ก ควบคู่ไปกับการสอนหนังสือ
มารศรีเป็นครูอยู่ในฝ่ายปกครองมาถึง	20	ปี	ประสบการณ์การคุกคลีใกล้ชิดกับปัญหาของเด็กนักเรียน มากว่า	2	ทศวรรษ	ทำให้เธอมีสายตาที่เฉียบแหลมในการ อ่านชีวิตของเด็กๆ	
เธอเชื่อว่าเด็กแต่ละคนมีดีในตัวเองแตกต่างกัน	บางคนอาจมีความสามารถด้านการเรียน	บางคนอาจมี พรสวรรค์ด้านกีฬา	ขณะที่บางคนอาจเป็นเลิศในด้านการ ทำอาหาร	ฯลฯ	คนเปน็ครจูงึควรค้นหาความสามารถที่ซ่อน อยู่ในตัวของลูกศิษย์และส่งเสริมพวกเขา	ขณะเดียวกันก็ ไม่ควรปล่อยปละละเลยที่จะไม่สนใจเพียงเพราะเด็กมีผล การเรียนที่ไม่ดีหรือประพฤติตัวไม่เรียบร้อย
ครูมารศรีจะแบ่งนักเรียนในการดูแลออกเป็น	3	กลุ่ม	ได้แก่	1.กลุ่มปลอดภัย	คือกลุ่มเด็กที่มีความ ประพฤติและผลการเรียนในระดับดี	2.กลุ่มห่วงใย	คือ กลุ่มเด็กที่เริ่มมีพฤติกรรมที่เริ่มเข้าสู่กลุ่มเสี่ยง	เช่น	พวก ที่แต่งกายผิดระเบียบ	หรือพวกที่มีปัญหาทางบ้าน	และ	3. กลุ่มใส่ใจ คือเด็กที่มีพฤติกรรมเสี่ยงเช่น	หนีเรียน	ผล การเรียนย่ำแย่	ประพฤติตัวผิดระเบียบโรงเรียนหลายๆ	อย่าง
เด็กในสองกลุ่มหลังคือนักเรียนที่อยู่ในกลุ่ม เป้าหมายของเธอ	แม่พิมพ์ของชาติวัยกลางคนตั้งใจว่าจะ มอบโอกาสและยกระดับคุณภาพชีวิตของเด็กสองกลุ่มนี้ ขึ้นมาให้ได้	
กฎของทางโรงเรียนมีอยู่ว่าเมื่อ ทำผิดจะโดนตัดคะแนนความประพฤติ หากเกิน 60 คะแนน ถ้าอยู่ในระดับ มัธยมต้นก็จะหมดสิทธิ์เรียนต่อใน ระดับมัธยมปลาย นั่นคือในกรณีของ เด็กที่มีความประพฤติไม่ดี ผิดระเบียบ “ส่วนเด็กที่มีผลการเรียนย่ำแย่ เราก็มองว่าเขาอาจจะสูญเสียโอกาส ที่ดีในชีวิต ไม่ว่าจะเป็นโอกาสในด้าน การศึกษาที่อาจไม่ได้เรียนต่อในคณะ ที่ต้องการ หรือโอกาสในด้านการ ประกอบอาชีพ รวมถึงคุณภาพชีวิต ในด้านอื่นๆ
โอกาสเป็นสิ่งสำคัญสำหรับชีวิตมนุษย์โดยเฉพาะ อย่างยิ่งเมื่อชีวิตคุณไม่ได้มีโอกาสพบพานกับมันบ่อยๆ	มารศรีเล็งเห็นและพร้อมที่จะมอบโอกาสให้กับกลุ่มเด็กที่ ใครหลายคนไม่เคยคิดจะหยิบยื่นให้	 
ด้วยเหตุนี้โครงการห้องเรียนนอกเวลา พัฒนาทักษะชีวิตจึงได้ถือกำเนิดขึ้น

ห้องเรียนนอกเวลาพัฒนาทักษะชีวิต
ไม่ว่าเด็กคนนั้นจะเป็นอย่างไร หน้าที่ของเราคือ การเปิดโอกาสให้พวกเขา
โครงการห้องเรียนนอกเวลาพัฒนาทักษะชีวิตคือ การนำนักเรียนในกลุ่มเป้าหมายมาทำกิจกรรมในด้านต่างๆ	เพื่อส่งเสริมให้พวกเขามีทักษะในการดำเนินชีวิต	รวมทั้ง ได้มีโอกาสที่จะค้นพบศักยภาพความถนัดของตนเอง	และ สามารถอยู่ร่วมกับผู้อื่นได้อย่างมีความสุข		
กิจกรรมในโครงการห้องเรียนนอกเวลาฯ	จะแยก ออกเป็นกิจกรรมทักษะการเรียนรู้ กิจกรรมทักษะ อาชีพ และกิจกรรรมทักษะชีวิต 
กิจกรรมทักษะการเรียนรู้จะเป็นการสอน หนังสือ	ทั้งสอนเสริมความรู้เข้าไปใหม่และสอนแบบทบทวนเนื้อหาในวิชาเรียนต่างๆ		ไม่ว่าจะเป็น	คณิตศาสตร์	สังคมศึกษา	วิทยาศาสตร์	ภาษาอังกฤษ	ภาษาไทย	ฯลฯ	ส่วนกิจกรรมทักษะอาชีพเป็นการสอนทำสิ่งต่างๆ	อาทิ	น้ำยาล้างจาน	ยาดมสมุนไพร	พวงกุญแจ	ทำขนมไทย	เบเกอรี่	ฯลฯ	ขณะที่กิจกรรมทักษะชีวิตจะเป็นการ ฝึกศิลปะป้องกันตัวเพื่อเสริมทักษะการแก้ปัญหา	ฝึก ทำอาหารเพื่อเสริมทักษะการทำงานร่วมกับผู้อื่น	การทำกิจกรรมอื่นๆ	เช่นรณรงค์ยุติความรุนแรงต่อสตรี	รณรงค์ หยุดการตั้งครรภ์ก่อนวัยอันควร	เป็นต้น	
ครูมารศรีจะแนะนำโครงการกับนักเรียนกลุ่มเป้าหมายผ่านครูแนะแนว	แต่หากเป็นคนที่เจอกันบ่อยๆ	ใน ห้องปกครองก็จะทำการเอ่ยปากชักชวนด้วยตัวเอง	ส่วน ในกรณีเด็กที่มีปัญหาครอบครัว	เธอจะเปิดรับสมัครด้วย การให้เขียนเรียงความส่งมา	จากนั้นก็จะคัดเลือกเข้าร่วม โครงการ	โดยจะเก็บข้อมูลทุกอย่างไว้เป็นความลับ	
ก่อนเริ่มกิจกรรม	ครูมารศรีจะพานักเรียนที่ร่วม โครงการไปเข้าค่ายในช่วงเปิดเทอมเป็นเวลา	10	วัน	แน่นอน ว่าการทำโครงการดังกล่าวสำหรับเธอย่อมไม่ต่างอะไรกับ การเพิ่มงานและภาระให้กับตัวเองมากขึ้น	 
อย่างไรก็ตามผลลพัธ์และความเปลี่ยนแปลง ที่ตามมาก็ทำให้เธอรู้สึกคุ้มที่จะยอมเหนื่อย

ผลลัพธ์ และบทสรุป
ครูมารศรีไม่ได้เน้นไปที่การส่งเสริมทักษะในแต่ละ ด้านให้กับนักเรียนเท่านั้น	หากแต่ยังหาเวทีให้พวกเขาได้ แสดงผลงานที่เรียนในโครงการมาอีกด้วย			
การเปิดตัวแสดงผลงานนี้มีความสำคัญมากเพราะ นั่นหมายถึงการชี้วัดว่าเด็กจะได้รับการยอมรับจากคนอื่น หรือไม่	โดยครูมารศรีจะดูว่ากิจกรรมไหนเป็นกิจกรรมที่มี คนให้ความสนใจและเข้าร่วมเป็นจำนวนมาก	เพราะนั่น หมายถึงสิ่งที่เด็กๆ	ทำหรือมีส่วนร่วม	จะมีคนให้ความสนใจ	เมื่อได้รับการยอมรับหรือมีเสียงปรบมือ	หัวใจของ ทุกคนก็จะพองโต	ซึ่งที่ผ่านมาก็มีทั้งกิจกรรมเดินพาเหรด ในกีฬาสี	ทำป้ายรณรงค์ในวันงดสูบบุหรี่โลก	ป้ายหยุดการตั้งท้องก่อนวัยอันควร	ออกค่ายเรียนรู้สู่ชุมชน	ฯลฯ		
จากนักเรียนที่ใครๆ	ก็พากันส่ายหัว	มาวันนี้ครู มารศรีเปลี่ยนแปลงเด็กกลุ่มเสี่ยงเหล่านี้ให้กลายเป็นเด็ก ที่ได้รับการยอมรับจากครูท่านอื่นๆ	 
ทุกคนได้รับการยอมรับจากคุณครูท่านอื่นมากขึ้น อย่างตอนงานสัปดาห์ห้องสมุด พวกเขา ก็ได้รับเชิญไปเป็นวิทยากรสอนการแกะสลัก การบิดลูกโป่ง การทำผ้าบาติก การทำขนมไทย ฯลฯ แล้ว ไม่เพียงแต่ในโรงเรียน พวกเขายังได้รับเชิญจาก หน่วยงานภายนอกไปสอนงานแบบเดียวกันนี้่อีกด้วย  
ขณะเดียวกันพวกเขาก็ยังได้รับความใจให้ช่วยงานของโรงเรียนในด้านอื่นๆ ไม่ว่าจะเป็นงาน สหกรณ์ งานธนาคาร ครูหลายๆ คนที่เป็นวิทยากร ในโครงการก็บอกว่าพฤตกิรรมของพวกเขาเปลี่ยนไป จากเด็กที่พูดจากระโชกโฮกฮาก ก็พูดจานุ่มนวลขึ้น รวมทั้งมีความรับผิดชอบและตรงต่อเวลามากขึ้น ด้วย
มิเพียงแต่คุณครูในโรงเรียนเท่านั้นที่รู้สึกได้ถึงความ เปลี่ยนแปลงของเด็กๆ	หากแต่ผู้ปกครองที่บ้านต่างก็รู้สึก ชื่นชมและประทับใจกับโครงการห้องเรียนนอกเวลาฯ	ของ ครมูารศรอีย่างมาก	ที่ช่วยพัฒนาทักษะชีวิตในหลายๆด้าน ให้กับลูกหลานของพวกเขา
เมื่อก่อนหลายไม่เคยใส่ใจอะไร เลย  คนในบ้านจะเป็นยังไง  เขาไม่เคยสน แต่ตั้งแต่เขาร่วมโครงการ เรารู้สึกได้ ว่าเขาเปลี่ยนไปมาก อย่างในบ้านเรา จะมีคุณยายที่ป่วยเป็นโรคสมองตีบ ร่างกายด้านซ้ายอ่อนแรง ซึ่งถ้าเป็น เมื่อก่อนเขาจะไม่สนใจเลย แต่ตอนนี้ ทุกวันเขาจะเข้ามาดูแลมาถามว่ายาย อยากกินอะไรไหม หนูไปซื้อให้ กินโน่น ไหม กินนี่ไหม  บางทีก็ช่วยเราเอายายไป อาบน้ำ ทำให้เรารู้สึกดีแล้วก็สบายใจ ขึ้นเยอะมาก
ณัฐกานต์ กลางแกว้	ผู้ปกครองของเด็กสาวคนหนี่ง ในชั้น	ม.5	บอกเล่าถึงความเปลี่ยนแปลงของหลานสาว	เธอเองยอมรับว่าโครงการนี้ไม่ได้เปลี่ยนแปลงหลานของเธอแค่ คนเดียว	หากแต่ในมุมกลับกันยังเปลี่ยนแปลงทัศนคติของ คนเป็นผู้ปกครองอย่างเธออีกด้วย 
เราไม่เคยคิดอยากจะให้หลานเข้าร่วมโครงการ นี้เลย เพราะรู้สึกว่าไม่น่าจะเปลี่ยนแปลงอะไรเขาได้ แต่ พอเราเห็นสิ่งที่เกิดขึ้นก็ทำให้เราเปลี่ยนความเชื่อและ วิธีคิดของตัวเองไปเลย
ถึงวันนี้เราเชื่อแล้วว่าโอกาสมันสร้างและ เปลี่ยนแปลงคนได้จริงๆ

เสียง  จากศิษย์
น้องฟร้องซ์  นักเรียนชั้น ม.6
พวกเราจะเป็นกลุ่มเด็กที่เกเรหน่อย	คือจะมีปัญหาในเรื่องทรงผมที่ผิดระเบียบ	แม่มาก็เลย มาชักชวนโครงการ	เป็นโครงการห้องเรียนนอกเวลาฯ	ที่ช่วยส่งเสริมในเรื่องพัฒนาทักษะชีวิต	เป็นการใช้เวลาว่างให้เกิดประโยชน์	เราก็ตกลงเข้าร่วม	พอเข้าร่วมแล้วได้ทำกิจกรรมก็รู้สึกสนุก	รู้สึกว่าชีวิตเรามีเป้าหมาย	สำหรับกิจกรรมที่ชอบที่สุดก็จะเป็นการทำป้ายรณรงค์ต่างๆ	เช่นวันงดสูบบุหรี่โลก	หยุดการตั้งครรภ์ก่อนวัยอันควร	เพราะมีเพื่อนช่วยกันทำหลายคน	ทำแล้วสนุกดี	การเข้าร่วม โครงการนี้เปลี่ยนแปลงเราไปมาก อย่างเมิ่อก่อนเราจะเป็นคนเฉยๆ ไมค่อ่ยสนใจใคร แตพ่อได้เรียนรู้ถึงการคิดถึงใจเขาใจเรา จากการไปออกค่าย เราก็เป็นคนที่เอื้อเฟื้อ เผื่อแผ่แล้วก็ชอบช่วยเหลือคนอื่นมากขึ้น

น้องนุ่น  นักเรียนชั้น ม.5
ยอมรับว่าตอนแรกๆ	ที่เข้าร่วมโครงการเรารู้สึกกลัว	เพราะว่ามีอาจารย์ฝ่ายปกครองเยอะ	แล้วก็ยังไม่แน่ใจว่ามันคือโครงการอะไร	เพราะไม่เคยเห็น	ไม่เคยได้ยินเลย	ยิ่งตอนไปเข้าค่าย ครั้งแรก	ยิ่งรู้สึกอึดอัด	เพราะเราไม่ชินที่ต้องไปทำงานต่อหน้าคนเยอะๆ	รู้สึกกดดัน	แล้วเรา เป็นพวกทำตัวผิดระเบียบมาก่อน	ก็ไม่รู้ว่าจะทำให้คนยอมรับได้หรือเปล่า
แม่มาเขาก็คอยให้กำลังใจ บอกว่าถ้าผ่านช่วงแรก ผ่านอะไรที่ไม่ชอบไปได้ แล้ว ต่อไปทุกอย่างก็จะง่ายขึ้น ซึ่งก็เป็นอย่างนั้นจริงๆ เพราะจากเด็กหลังห้องที่ ไม่กล้าทำอะไร ถึงวันนี้เรากลายเป็นคนที่กล้าพูด กล้าแสดงออก แล้วก็ไม่รู้สึก ตื่นกลัวเวลาที่อยู่ต่อหน้าคนจำนวนมากอีกเลย
เราได้ความเป็นผู้นำ	และสิ่งดีๆ	ในชีวิตจากแม่มา	และการเข้าร่วมโครงการนี้จริงๆ