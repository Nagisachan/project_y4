
-3276600-431505-19050-57150ความคิดสร้างสรรค์....กับการเรียนรู้
หากเราพูดถึงความคิดสร้างสรรค์ หลายคนอาจจะนึกถึงตัวการ์ตูนต่างๆ เรื่องเล่า หรือแม้กระทั่งภาพเขียน ที่กล่าวมาข้างต้นนั้นไม่มีอันไหนถูกหรือผิด เพราะความคิดสร้างสรรค์แท้จริงนั้นเกิดจาก กระบวนการคิดของสมองซึ่งมีความสามารถคิดได้หลากหลายและแปลกใหม่ โดยที่แต่ละบุคคลจะมีความสร้างสรรค์ไม่เท่าเทียมกัน ทั้งนี้อาจจะเกิดจากจินตนาการ ความชอบส่วนบุคคล ความถนัด ประสบการณ์ที่พบเจอ ทั้งหมดนี้ล้วนแต่เป็นองค์ประกอบที่จะสามารถสร้างให้เกิดความคิดสร้างสรรค์ได้ทั้งนั้น นอกจากองค์ประกอบที่ได้กล่าวไว้ข้างต้นแล้ว สิ่งที่สำคัญอีกประการหนึ่งคือ บุคคลนั้นต้องมีความรู้พื้นฐานหรือที่เราเรียกกันว่า“met before” ในเรื่องที่ต้องสร้างสรรค์มาก่อนด้วย เพราะหากไม่มีความรู้พื้นฐานมาก่อนอาจจะทำให้เกิดการ “ตัน” และพบว่ายาก จึงไม่พยายามในการฝึกฝนการคิดสร้างสรรค์ดังนั้นเราจึงควรให้ความสำคัญแต่การเพิ่มเติมความรู้ในส่วนที่ต้องพัฒนาต่อยอดอยู่ตลอดเวลา  ในเทอมวิมังสาที่ผ่านมานี้ ฉันสังเกตเห็นพัฒนาการในด้านความคิดสร้างสรรค์ของเด็กนักเรียนชั้นประถมศึกษาปีที่ 6/4 ในหัวข้อเรื่อง“การสร้างสรรค์ท่าทางอย่างอิสระ” ดังนั้นดิฉันขอหยิบยกเรื่องราวของการสร้างสรรค์ท่าทางอย่างอิสระของนักเรียนห้อง 6/4  มาแลกเปลี่ยนกันในครั้งนี้  โดยกิจกรรมนี้ฉันคาดหวังให้เด็กช่วยกันสร้างสรรค์ท่าทางประกอบบทเพลง “นิดนึง” ให้มีความสอดคล้องกับเนื้อเพลง โดยที่แต่ละคนจะต้องมีส่วนร่วมในการคิดสร้างสรรค์ทุกคน นอกจากนั้นครูยังกำหนดเวลาในการทำงานให้อย่างชัดเจนเพื่อเป็นการฝึกฝนให้เด็กนักเรียนมีความรับผิดชอบต่อหน้าที่ที่ได้รับมอบหมาย รวมไปถึงการทำงานร่วมกับผู้อื่น อีกทั้งยังได้ฝึกภาวะความเป็นผู้นำ ผู้ตามในการทำงานอีกด้วย 
-476250-453198                                                         

-464820-452193เริ่มด้วยครูแจกโจทย์ โดยให้เด็กนักเรียนได้ฟังเพลงที่ครูเตรียมมาให้จำนวน 2 เพลง นั้นก็คือ เพลง นิดนึง และเพลง ไม่ใช่ผู้ชาย ของพิจิกา จากนั้นให้เด็กนักเรียนร่วมกันตัดสินใจในการเลือกเพลง เมื่อได้มติในการเลือกแล้ว ครูจัดกลุ่มให้นักเรียนโดยแบ่งกลุ่มออกเป็น 2 กลุ่ม ให้เวลาในการคิดสร้างสรรค์ท่าทางร่วมกัน โดยนักเรียนจะต้องเขียนราบชื่อเพื่อนในกลุ่ม และลงรายละเอียดอย่างชัดเจนว่าใครทำหน้าที่อะไร ใครคิดท่าทางอย่างไร รูปแบบการนำเสนอเป็นอย่างไร ทั้งหมดนี้เด็กนักเรียนจะต้องวางแผนด้วยตัวเอง โดยมีครูเป็นผู้ดูและและคอยให้คำปรึกษาอย่างใกล้ชิด 
ระยะเวลาในการทำกิจกรรมสร้างสรรค์ท่าทางนี้ มีทั้งหมด 70 นาทีโดยสามารถแบ่งเป็นช่วงได้ 3 ช่วงด้วยกัน ดังนี้
ช่วงการวางแผน (20 นาที)
ช่วงนี้จะเป็นช่วงที่ให้เด็กนักเรียนได้มีการแลกเปลี่ยนข้อมูล วิเคราะห์ สังเคราะห์บทเพลงอย่างละเอียดเพื่อการสร้างสรรค์ท่าทางได้สอดคล้องกับบทเพลงมากยิ่งขึ้น รวมไปถึงการคิดรูปแบบนำเสนออีกด้วย
ช่วงการฝึกซ้อมท่าทาง (40 นาที)
ช่วงการฝึกซ้อมจัดว่าเป็นช่วงเวลาที่สำคัญที่สุด เพราะหากการแสดงขาดการฝึกซ้อมแล้วนั้นเท่ากับว่าผู้แสดงไม่ได้สามารถแสดงออกมาได้อย่างเต็มศักยภาพที่ตนมี นอกจากนั้นยังเป็นการทำให้ร่างกายเกิดความเคยชินกันท่าทางและสามารถจดจำขั้นตอนและท่าทางที่ตนได้วางแผนมาแล้ว เราจึงควรให้เวลาในการฝึกซ้อมมากเป็นพิเศษเพื่อผลงานที่ออกมาดี
ช่วงการนำเสนอผลงาน
การนำเสนอผลงานนั้นคือบทสรุปของกระบวนการทั้งหมดที่ได้ทำมาทั้งหมด ว่าเด็กนักเรียนสามารถทำได้ตามขั้นตอนที่ครูกำหนดให้ได้หรือไม่ นอกจากนั้นยังเป็นการฝึกให้เด็กนักเรียนมีความกล้าแสดงออกอีกด้วย

                                                                                                                                    
                 

-471805-470018สำหรับการคาดหวังกับผลงานของเด็กนักเรียนชั้นประถมศึกษาปีที่ 6 นั้น เรียกได้ว่า “เกินคาด” เพราะตอนแรก ฉันคิดว่า เด็กน่าจะสร้างสรรค์ท่าทางออกมาได้ดีประมาณหนึ่ง แต่แท้จริงแล้ว ผลที่ได้นั้นมีความละเอียดในการทำงาน ชัดเจน และ รับผิดชอบ ยิ่งไปกว่านั้นเด็กๆสร้างสรรค์ท่าทางออกมาได้ตรงกับโจทย์และน่าสนใจมาก มีทั้งการแปรขบวน การต่อตัวกัน การใช้ท่าทางให้ตรงกับความหมายของเพลง และสิ่งอื่นๆที่แสดงให้เห็นพัฒนาการทางความคิดสร้างสรรค์ของเด็กๆที่ฉันเชื่อว่า ยังมีอีกหลายก้าวที่เด็กๆต้องพบเจอ ในความเข้าใจของฉัน ปัจจัยความสำเร็จในการทำงานชุดนี้คือ ความรู้ที่เด็กสั่งสมมาตั้งแต่เด็ก รวมไปถึงบทเพลงที่ฉันได้เลือกมานั้นมีความน่าสนใจและเหมาะสมกับวัยของเด็กช่วงอายุนี้ และในอนาคตต่อจากนี้ ฉันเชื่อว่าเด็กๆจะสามารถสร้างสรรค์อะไรใหม่ๆได้ดียิ่งขึ้นไปอีก หากผู้สอนพยายามหาวิธีที่จะพัฒนาทักษะของเด็กๆอยู่เรื่อยไป


                                                                                  
