
6078220-400050-326341-331738KM ภาคเรียนวิริยะ
เส้นทางสู่ 

เล่นมอญซ่อนผ้า เอาผ้าตีก้น
ใช้ผ้าตีทุกคนสนุกเฮฮา
เพื่อน เพื่อนทุกคนก็วิ่งไม่ทันครูนิ่ม  รังสิยา ปานดำ
ดีจัง ดีจังสนุกจังเลยครูภูมิปัญญาภาษาไทย  ชั้น ๑
ขิง  ด.ญ. มัชชา สถิรมน  ป.๑ /๔
ร้องเล่นริมเลน
หลังจากจบงานชื่นใจ ได้เรียนรู้ประจำภาคเรียนวิริยะ ปีการศึกษา ๒๕๕๖ผู้ปกครองของเด็ก ๆ ชั้น ๑ ทุกคนได้ชื่นอกชื่นใจและชื่นชมการ ‘เผยตน’ ของลูกๆ ที่ต่างเปิดเผยตัวตน พร้อมทั้งนำเสนอผลงานอันเป็นผลผลิตจากการไปภาคสนามที่ป่าชายเลนเป็นการสร้างสรรค์โดยใช้ความรู้ที่ได้เรียนในวิชาภูมิปัญญาภาษาไทยตลอดภาคเรียนวิริยะเด็ก ๆ ได้ใช้ Met Before เดิมที่ได้สร้างไว้ในภาคเรียนฉันทะคือการแต่งบทร้องเล่นที่เกี่ยวกับสัตว์ที่ตัวเองเลือก มาสร้างสรรค์บทร้องเล่นที่มีความยาก และไพเราะกว่าเดิม ด้วยการเพิ่มเงื่อนไขให้บทร้องเล่นมีคำคล้องจองอย่างน้อย ๑คู่ และบทร้องเล่นนั้นจะต้องสามารถอธิบายการเล่นในมุมโปรดของตนเองที่ภาคสนามได้ จากที่เห็นข้างต้น คือผลงานบทร้องเล่นประกอบการเล่นมอญซ่อนผ้าของมัชชานักเรียนชั้นป. ๑ / ๔ซึ่งเป็นบทร้องเล่นที่สามารถร้องได้สนุกอธิบายการเล่นของตนเองได้ดี สอดแทรกความสดใสน่ารัก และความสนุกในการเล่นของเด็ก ๆ ไว้ได้อย่างครบถ้วนผ่านภาษาที่สมวัย ทั้งยังมีคำคล้องจองที่แสดงให้เห็นถึงพัฒนาการด้านทักษะการใช้ภาษาที่เพิ่มมากขึ้นในภาคเรียนที่สอง

ทวนซ้ำ ย่ำMet Before 
ภาคเรียนฉันทะ  เด็ก ๆ ได้เรียนรู้การแต่งบทร้องเล่นประกอบการเลือกสัตว์ประจำตัวเอง โจทย์ที่เด็ก ๆ ได้รับคือ สัตว์ที่เลือกจะต้องเป็นสัตว์ที่มีเสียงสระเดียวกับตนเอง  และบทร้องเล่นที่แต่งขึ้นมานั้น จะต้องมีการอธิบายรูปร่าง ลักษณะ หรือพฤติกรรมของสัตว์ตัวนั้น ๆ ได้ ซึ่งเด็ก ๆ ได้เรียนรู้มาแล้วจากการเรียนวิชามานุษกับโลก ในส่วนของวิชาภูมิปัญญาภาษาไทย ได้มีการวางแผนการสอนตลอดภาคเรียนโดยสอดแทรกบทอาขยาน บทร้องเล่นและนิทาน  เด็ก ๆ จึงซึมซับบทร้องเล่นเหล่านั้นเข้าไปผ่านการ ‘กินครู’ โดยไม่รู้ตัว กระทั่งสามารถถ่ายทอดออกมาเป็นชิ้นงานบทร้องเล่น ’สัตว์ คำ ลำนำ เพลง’ ในภาคเรียนฉันทะ
ในภาคเรียนวิริยะคุณครูได้มีการทบทวนและประเมินการเรียนรู้ของเด็ก ๆ ร่วมกัน และพบว่าควรจะมีการซ้ำทวนเนื้อหาเดิมเพื่อย้ำทักษะทั้งสี่ด้านคือ ฟัง พูด อ่าน เขียนให้แน่น ก่อนจะนำไปสู่เนื้อหาใหม่  โดยเน้นไปที่การแจกลูก ประสมคำ เขียน และคิดคำใหม่  สระพื้นฐานที่เรียนในภาคเรียนนี้ จะเน้นไปที่สระเดิมที่นักเรียนได้รู้จักไปแล้วในภาคเรียนฉันทะ  แต่แบ่งสระที่จะเรียนเป็นกลุ่มตามตำแหน่งคือ สระที่อยู่ข้างหน้า(เอ แอ โอ ไอ ใอ) สระที่อยู่ข้างหลัง (อะ อา ออ) สระที่อยู่ข้างบน (อิ อี อึ อือ) สระที่อยู่ข้างล่าง (อุ อู) และสระที่มีสองตำแหน่ง (อำ อัว เอา เออ)เมื่อเรียนเรื่องสระแล้ว คุณครูได้เพิ่มความรู้พื้นฐานเกี่ยวกับคำคล้องจอง ๑ และ ๒ พยางค์โดยมีงานชิ้นสุดท้ายคือการสร้างสรรค์บทร้องเล่นซึ่งเป็นชิ้นงานที่เด็ก ๆ ทุกคนได้เคยทำมาก่อนแล้ว แต่เพิ่มทักษะด้านการเลือกสรรคำคล้องจองมาใส่ในบทร้องเล่น เพื่อให้เกิดพัฒนาการทางด้านภาษาของเด็ก ๆ แม้จะย่ำอยู่บนเนื้อหาเดิม  แต่กระบวนการที่แตกต่างออกไป ทำให้เด็ก ๆได้มีโอกาสพัฒนาศักยภาพของตนขึ้นมาจากเดิม 
5680773-711693
มุมโปรดสู่การเล่น
ตั้งแต่ต้นภาคเรียนวิริยะ คุณครูได้พาเด็ก ๆ ไปสนุกกับการเล่นในมุมโปรดของตนเองที่อยู่ในรั้วโรงเรียน แล้วจึงบันทึกคลังคำเกี่ยวกับการเล่นตน  แต่งประโยคเกี่ยวกับการเล่น และเขียนลงใบงานเพื่อให้เด็ก ๆ ได้พัฒนาทักษะเกี่ยวกับการคิด และเขียนได้มากขึ้น จากมุมโปรดในโรงเรียนนั้นเอง  เด็ก ๆ ได้รับการบ้านโครงงานชิ้นที่ ๑ ให้ไปบันทึกคลังคำ และการเล่นในมุมโปรดที่บ้านตามด้วยการบ้านโครงงานชิ้นที่ ๒ คือการสัมภาษณ์ผู้ปกครองเกี่ยวกับการเล่นในวัยเด็ก โดยสิ่งที่เด็ก ๆ จะได้บันทึกจะเน้นไปที่คลังคำ และประโยคที่เกี่ยวกับการเล่น 
นอกจากการบ้านโครงงานแล้ว เด็ก ๆ ยังได้มีโอกาสรู้จักการละเล่นแบบไทย ๆ  เช่น มอญซ่อนผ้า  กาฟักไข่ ลิงชิงหลัก
ดีดลูกแก้วฯลฯ ผ่านการเล่นในช่วงเช้าก่อนเข้าห้องเรียน ซึ่งการบ้านโครงงานและการละเล่นเหล่านี้ จะเป็นการนำไปสู่โจทย์ที่ซ่อนอยู่ในภาคสนาม‘เล่นริมเลน’ ที่เด็ก ๆ จะได้ไป‘เล่น’ ที่ศูนย์ศึกษาธรรมชาติกองทัพบก (บางปู) เฉลิมพระเกียรติ ๗๒ พรรษา มหาราชินี ในสัปดาห์ที่ ๕ ของภาคเรียนวิริยะนี้
กิจกรรมหลักของหน่วยวิชาภูมิปัญญาภาษาไทยในภาคสนาม ‘เล่นริมเลน’ ครั้งนี้คือการบันทึกคลังคำที่มาจากการทำกิจกรรมตลอดทั้งวันของเด็ก ๆ และให้เด็ก ๆ ได้เลือกมุมโปรดของตนเองเด็ก ๆ ทุกคนจะได้คิดค้นการละเล่นของตนที่เข้ากับมุมโปรดรวมไปถึงเลือกใช้วัสดุ อุปกรณ์ที่มาจากภาคสนามยกตัวอย่างผลงานบทร้องเล่นของ ข้าวป้าง ด.ญ.ชมบุญ  รุ้งกำธรธรรมป.๑/๑  ที่คิดการละเล่น 
“แข่งดีดลูกแสม” โดยเห็นชัดว่าข้าวป้างได้นำการเล่นดีดลูกแก้วที่เป็น Met before จากการเรียนรู้ที่โรงเรียนมาประยุกต์เข้ากับวัสดุที่อยู่  รอบ ๆ ตัวในภาคสนาม นั่นคือลูกแสมและใบไม้ดังบทร้องเล่นที่ว่า
มาแข่งดีดลูกแสมกันเถอะคนเยอะเยอะจะสนุกดี
มาวางใบไม้เป็นหลุมดีดลูกแสมให้ใกล้หลุมที่สุด
ใครดีดใกล้หลุมที่สุดคนนั้นก็จะชนะไปเลย

คลังคำ นำสู่เรื่องราว
-9893301567814คลังคำ เป็นสิ่งหนึ่งที่เด็ก ๆ ทุกคนได้เก็บสะสมมาตั้งแต่ต้นภาคเรียนวิริยะ โดยเริ่มตั้งแต่คลังคำจากการเล่นที่มุมโปรดในโรงเรียน  มุมโปรดที่บ้าน และการละเล่นของผู้ปกครอง  หลังจากได้คลังคำนี้แล้ว  คุณครูได้ให้นักเรียนนำคลังคำที่ได้มาแบ่งแยกตามตำแหน่งของสระที่ได้เรียนไป และจดบันทึกเป็นแผนภาพคลังคำที่สวยงาม เป็นระเบียบ ที่ภาคสนามก็เช่นกัน   เด็ก ๆ ทุกคนจะมีคลังคำที่คุณครูช่วยจดบันทึกตลอดทั้งวันมาจำนวนมาก เมื่อกลับมาที่โรงเรียน  คุณครูและเด็ก ๆ จะช่วยกันแบ่งคลังคำเหล่านั้นแยกตามตำแหน่งของสระเพื่อจดบันทึกเป็นแผนภาพคลังคำที่สวยงาม เป็นระเบียบ ข้อดีของการแยกคลังคำตามตำแหน่งสระ คือสามารถนำคลังคำชุดเดียวกันนี้ มาใช้กับการเรียนเรื่องคำคล้องจอง ๑ และ ๒ พยางค์ได้ซึ่งคลังคำชุดนี้สามารถหยิบมาใช้ได้ในการสร้างสรรค์บทร้องเล่นได้เช่นเดียวกัน
คลังคำที่มากพอจะช่วยให้การสร้างสรรค์และเรียงร้อยคำเป็นเรื่องราวเป็นไปได้ง่ายขึ้น

เรียงร้อยบทร้องเล่นให้คล้องจอง
โจทย์ที่เด็ก ๆ ได้รับจากการแต่งบทร้องเล่นริมเลนครั้งนี้ คือ ให้นักเรียนแต่งบทร้องเล่นประกอบการเล่นของตน โดยมีเงื่อนไขคือบทร้องเล่นนั้นจะต้องมีคำคล้องจองอย่างน้อย ๑ ตำแหน่งเมื่อได้รับโจทย์แล้ว เด็ก ๆ แต่ละคนพยายามแต่งบทร้องเล่นของตนด้วยความมุ่งมั่นเป็นเรื่องน่ายินดีที่ว่า เด็ก ๆ ส่วนใหญ่มีพัฒนาการที่ดีขึ้นจากภาคเรียนฉันทะ การเรียนรู้เรื่องการแจกลูก ประสมคำ ทำให้เด็ก ๆ ส่วนใหญ่พยายามสะกดคำ ประสมคำด้วยตนเองมีความแม่นยำในเรื่องของเสียงพยัญชนะและเสียงสระมากขึ้น แต่ปัญหาที่คุณครูพบและต้องปรับปรุงในภาคเรียนต่อไปคือเรื่องคำคล้องจองเด็ก ๆ หลายคนยังมีความเข้าใจคลาดเคลื่อนและยังไม่เข้าใจเกี่ยวกับคำคล้องจองมากเท่าที่ควรบางส่วนเข้าใจสามารถคิดคำคล้องจองได้แต่ประสบปัญหาเรื่องการแต่งประโยคที่มีคำคล้องจอง และอธิบายการร้องเล่นของตนเองแต่หลังจากให้คำอธิบายเพิ่มเติม เด็ก ๆ ทุกคนสามารถแต่งบทร้องเล่นตามเงื่อนไขได้
หลังจากทุกคนได้บทร้องเล่นริมเลนของตนเองแล้ว  เด็ก ๆ ทุกคนจะได้จดบันทึกลงในชิ้นหนังสือ “เล่นริมเลน” ที่จะบอกถึงมุมโปรด ชื่อการละเล่น วิธีการเล่นของตนเอง และบทร้องเล่นของตนเองด้วยลายมือที่สวยงามเป็นระเบียบ ตกแต่งสวยงามเหมาะสมกับบทร้องเล่นของตน

ชื่นชม ชื่นใจ ผ่านชื่นใจได้เรียนรู้
เมื่อเด็ก ๆ ทุกคนได้ทำชิ้นงานหนังสือ “เล่นริมเลน” เรียบร้อยแล้ว  ถึงเวลาที่เด็ก ๆ จะได้ทำการ “เผยตน” ผ่านงานชื่นใจ เพื่อถ่ายทอดให้ผู้ปกครองได้เห็นถึงกระบวนการเรียนรู้และวิธีการทำงานของตนเอง เส้นทางที่เด็ก ๆ ได้เดินทางตั้งแต่เปิดภาคเรียนวิริยะ  เด็ก ๆ ทุกคนจะได้บอกถึงกระบวนการขั้นตอนที่เด็ก ๆ ชื่นชอบ ทำได้ดีและยังต้องพัฒนาเพิ่มเติม  เด็ก ๆ จะได้ย้อนกลับไปถึงขั้นตอนทั้งหมดที่ได้ทำ  กว่าจะได้เป็นชิ้นงานที่สวยงาม และน่าภาคภูมิใจ ล้วนแล้วแต่ต้องผ่านการเรียนรู้การฝึกฝนทักษะการฟัง พูด อ่าน เขียน และการคิดวิเคราะห์ แม้ว่าเนื้อหาที่เด็ก ๆ ได้เรียนในภาคเรียนนี้จะยังคงย่ำอยู่บน Met before เดิมและใช้เนื้อหาที่คล้ายคลึงกับภาคเรียนฉันทะ แต่กระบวนการที่ต่างออกไปและการได้นำมาใช้งานจริง ทำให้เด็ก ๆ ได้เรียนรู้อย่างแท้จริงสามารถนำศักยภาพของตนเองมาใช้ได้อย่างมีประสิทธิภาพ และพัฒนาทักษะเดิมที่มีอยู่ให้เพิ่มขึ้นพร้อมสำหรับการก้าวไปบนเส้นทางใหม่ที่น่าเรียนรู้ในภาคเรียนจิตตะ


9467851064462507615539115
