
ชีวิตที่เรียนรู้...ของครูเพลินฯ
นางสาวจินตนา    กฤตยากรนุพงศ์
หน่วยวิชาที่สอน   ภูมิปัญญาภาษาไทย
ระดับชั้นที่สอน  ชั้น ๕
กิจกรรมที่ก่อให้เกิดการเรียนรู้มากที่สุด คือ  “ค้นพบความเป็นตัวตน   นำไปสู่ผลการพัฒนา” 
ลักษณะของกิจกรรม
๑. ครูเขียนคำว่า แม่น้ำ   ทำงาน   สานต่อ   .........   .........  ให้นักเรียนใช้ปัญญาแก้ปัญหา  โดยสังเกตคำที่ครูกำหนดให้ว่ามี 
     ความสัมพันธ์กันอย่างไรและค้นหารูปแบบให้ถูกต้อง
๒. ครูแบ่งกลุ่มละ  ๓    คน  เลือกคำที่ชอบ ๑ คำ อาจเป็นคำใหม่หรือคำที่มาจากข้อที่ ๑ ก็ได้ ให้เขียนเรื่องราวร่วมกัน ๑ ย่อหน้า  
๓. ครูให้เงื่อนไขเพิ่มเติม คือให้กลุ่มนำเรื่องราวมาเรียบเรียงใหม่โดยให้เขียนทีละคน   คนที่ ๑  เขียน  ๖ พยางค์    คนที่  ๒  เขียน  
    ๔  พยางค์ให้มีใจความต่อจากคนที่ ๑  และคนที่  ๓  เขียน  ๖  พยางค์ให้มีใจความสำคัญต่อจากคนที่ ๑ และ ๒   (ทำอีกครั้ง
    สลับตำแหน่งกัน)  ครูให้นักเรียนออกมานำเสนองานของกลุ่ม
๔. ครูแจกตัวอย่างกาพย์ฉบัง ๑๖  ทศชาติชาดก  เปิดโจทย์ “ค้นหาความเหมือนและความแตกต่างระหว่างฉันทลักษณ์ของงาน 
    กลุ่มตนเองกับตัวอย่างคำประพันธ์ของครู”  นำเสนอสิ่งที่ได้ค้นพบ
๕. ครูเปิดโจทย์ “เปลี่ยนฉันทลักษณ์ของงานกลุ่มให้ตรงกับฉันทลักษณ์ที่ค้นพบพร้อมหาลักษณะเด่นของกาพย์ฉบัง ๑๖” 
๖. นำเสนอผลงานและแลกเปลี่ยนความคิดเห็น   จากนั้นให้เพื่อนชื่นชมสิ่งที่ดีและสิ่งที่อยากให้พัฒนา และร่วมกันเลือกงานเพียง 
     ๑ กลุ่มมาปรับคำให้ไพเราะยิ่งขึ้น   โดยช่วยกันแต่งกาพย์ฉบัง ๑๖ ต่ออีก ๑ บท  
๗. ทำกิจกรรม “ใช่เลย” โดยให้นักเรียนนั่งเป็นวงกลมสลับชาย-หญิง แจกกระดาษครึ่ง A๕ คนละ ๑ แผ่น เขียนชื่อมุมบนด้านขวา 
     เขียนข้อดีของเพื่อนที่เป็นเจ้าของกระดาษคนละ ๑ ข้อส่งกระดาษวนขวาจนครบทั้งห้อง  เจ้าของกระดาษเลือกข้อที่ตนเองคิด
     ว่าใช่ที่สุด ๓ ข้อมาแต่งกาพย์ฉบัง ๑๖ จำนวน ๕ บท  ในหัวข้อ “ความเป็นฉัน” 

                         ฉันทลักษณ์กาพย์ฉบัง ๑๖                            ธรรมชาติสร้างตัวตน                ให้กับผู้คน                      
          ๐๐๐๐๐๐                    ๐๐๐๐       และการดำรงชีวิต
     ๐๐๐๐๐๐                                                                         ช่วยดูดซับมลพิษ                      อีกทั้งเป็นมิตร
           ๐๐๐๐๐๐                    ๐๐๐๐        แต่มนุษย์ทำลายมัน
     ๐๐๐๐๐๐                                                 ถ้าอยากได้ต้องช่วยกัน              ร่วมกันแบ่งปัน
                                                                                                      ให้ลูกหลานได้เชยชม

ความรู้ที่มีมาก่อน (Met  before)
      - เรื่องคำคล้องจองและการสัมผัส      เรื่องการเขียนประโยคใจความสำคัญ
โจทย์สถานการณ์เปิด
     - ค้นหาความเหมือนและความแตกต่างระหว่างฉันทลักษณ์ของงานกลุ่มตนเองกับตัวอย่างคำประพันธ์ของครู
     - เปลี่ยนฉันทลักษณ์ของงานกลุ่มให้ตรงกับฉันทลักษณ์ที่ค้นพบพร้อมหาลักษณะเด่นของกาพย์ฉบัง ๑๖
ที่มาของโจทย์สถานการณ์เปิดต้องการให้นักเรียนได้ค้นหาและเรียนรู้ข้อกำหนดฉันทลักษณ์กาพย์ฉบัง ๑๖ ด้วยตนเองอย่างเป็นลำดับเริ่มจากจำนวนพยางค์  ข้อบังคับของฉันทลักษณ์และการสื่อความให้ชัดเจนจะได้มีความเข้าใจอย่างถ่องแท้และจดจำได้อย่างแม่นยำ  ซึ่งเมื่อเปิดโจทย์นักเรียนมีความกระตือรือร้นในการค้นหาและช่างสังเกต   สามารถบอกข้อกำหนดและลักษณะเด่นของกาพย์ฉบังได้ถูกต้อง  

ตัวอย่างชิ้นงานของนักเรียน
                              คนที่ ๑                                                                       คนที่ ๒








                                                     
                                                        คนที่ ๓                                               คนที่ ๔
                                                







ประเด็นที่ได้เรียนรู้
ครู :     
- นักเรียนบางคนมีคลังคำน้อยทำให้ไม่สามารถแต่งคำประพันธ์ได้ เนื่องจากความเข้าใจเรื่องคำสัมผัสไม่ชัดเจนต้องมีการอธิบายซ้ำย้ำทวนอีกครั้ง โดยเฉพาะเสียงสระไอ  และพยัญชนะต้นที่เป็นคำควบกล้ำ  อักษรนำ  รวมทั้งคำที่มีวรรณยุกต์  ซึ่งเมื่อนักเรียนเข้าใจจะเป็นการเพิ่มคลังคำให้มากขึ้นได้
- การบอกข้อดีของเพื่อนคนอื่น ๆ นั้นเป็นการเปิดมุมมองให้นักเรียนมีความคิดและทัศนคติที่ดีในทางบวก  ซึ่งนักเรียนกระตือรือร้นกับการทำกิจกรรมมาก  รวมทั้งเจ้าของก็ตื่นเต้นอยากรู้ว่าเพื่อนจะเขียนข้อดีอะไรบ้าง  ซึ่งอาจจะนำไปปรับใช้กับกิจกรรมอื่น ๆ ได้อีก เพราะนักเรียนให้การตอบสนองกับกิจกรรมดีมาก
- การจัดลำดับกิจกรรมที่มีการลำดับเป็นขั้นตอนอย่างชัดเจน  แบ่งการเรียนรู้เป็นขั้นค่อย ๆ ไปอย่างช้า ๆ ทำให้นักเรียนสะสมความรู้  มีความเข้าใจและสามารถทำชิ้นงานได้

       นักเรียน : 
       - นักเรียนรู้จักการสังเกต   พยายามเรียนรู้และค้นหารูปแบบของคำ ข้อบังคับของฉันทลักษณ์ด้วยตนเอง
       - นักเรียนรู้จักการรอคอยในการทำงาน เคารพความคิดเห็นของเพื่อน ยอมรับเมื่องานของตนถูกการปรับเปลี่ยนให้คำมีความไพเราะมากขึ้น
       - นักเรียนมองเห็นตนเองผ่านมุมมองของคนอื่นๆ ซึ่งอาจจะเป็นมุมที่ตนเองไม่เคยรู้มาก่อน
       - นักเรียนเข้าถึงตัวตนของตนเองได้อย่างชัดเจน    รู้จุดเด่นและจุดด้อย   กล้ายอมรับในสิ่งที่ทำและสิ่งที่เป็นอยู่  รู้จักคิดใคร่ครวญมองย้อนกลับเพื่อทบทวนหาวิธีการในการแก้ไขปรับเปลี่ยนและพัฒนาตนเองในทางที่ดีขึ้น
       - นักเรียนก้าวข้ามผ่านความกล้าของตนเองในการเปิดเผยนิสัยและพฤติกรรมของตนในจุดเด่นและจุดด้อยซึ่งเป็นสิ่งที่ยากที่นักเรียนจะบอกว่าตนเองมีข้อบกพร่องอย่างไร  เห็นถึงการคิดค้นหาวิธีการพัฒนาตนเองได้หลากหลายแตกต่างกัน  
       - ความพยายามของนักเรียนแต่ละคนที่ตั้งใจทำชิ้นงานนี้ด้วยตนเอง  ถึงแม้บางคนอาจจะบอกว่ายากแต่เมื่อแต่งไปสองบทเริ่มหาทางของตนเองได้และบอกว่าจริง ๆ แล้วไม่ได้ยากเลยเพราะเป็นเรื่องราวที่ใกล้ตัวเราเอง

ปัจจัยความสำเร็จ
     - กิจกรรมการเรียนการสอนที่แบ่งย่อยให้เป็นไปตามลำดับขั้นตอนเพื่อให้นักเรียนมีความเข้าใจอย่างถ่องแท้ด้วยตนเอง  และ
ที่สำคัญคือนักเรียนได้ลงมือปฏิบัติและทำซ้ำย้ำทวนบ่อย ๆ จนทำให้เกิดความเข้าใจและชำนาญ   เรื่องที่นำมาแต่งคำประพันธ์
ก็เป็นเรื่องราวของตัวนักเรียนเอง 

ประเด็นที่จะนำไปพัฒนาต่อ
     - นำสิ่งที่นักเรียนแต่ละคนค้นพบความเป็นตัวตนรวมทั้งวิธีการพัฒนาไปต่อยอดให้เกิดขึ้นจริงในชีวิตประจำวัน
     - เพิ่มการต่อยอดคลังคำให้มีความหลากหลาย  ทำให้นักเรียนแต่งคำประพันธ์ได้ไพเราะมากขึ้น

