
ครูณสิกาญจน์  เด็ดแก้วสิทธินนท์  (ครูนิมฟ์)
ครูวิชา กีฬา ชั้น 1
ชื่อเรื่อง กีฬาสมาธิ


     ระยะเวลา2 เดือนกว่าๆที่เข้ามาเป็นคุณครูกีฬา ช่วงแรกที่ต้องเข้าไป observe ครูเอ ดูวิธีการสอน จดบันทึก สังเกตพฤติกรรมของเด็กนักเรียน ดูเหมือนจะง่ายกับการสอนวิชากีฬาให้กับเด็กๆ แต่พอได้ลงสอนจริงๆกลับเจออุปสรรค์เต็มไปหมด ปัญหาหลักคือ เด็กนักเรียนไม่ค่อยมีสมาธิอยู่กับการเรียน รวมไปถึงไม่ค่อยฟังคุณครูเวลาที่สอน ทำให้พอถึงเวลาที่ต้องปฏิบัติจริงๆก็จะทำผิดหรือไม่ก็ทำไม่ได้ นิมฟ์เลยพยายามคิดวิธีแก้ปัญหาว่าจะทำยังไงให้เด็กมีสมาธิกับการเรียนมากขึ้น หันมาสนใจคุณครูเมื่อพูดอยู่หน้าชั้นเรียน ด้วยเหตุผลนี้นิมฟ์เลยลองให้เด็กนักเรียนห้องป.1/2 ลองยืนทำสมาธิหลังจากที่หัวหน้าห้องสั่งทำความเคารพก่อนเริ่มเรียน เป็นเวลาประมาณ 3-4 นาที และช่วงที่เด็กนักเรียนทำสมาธิอยู่ นิมฟ์ก็จะพูดจะบอกเขาว่า วันนี้เราจะทำอะไรกันบ้าง บางครั้งก็จะถามนักเรียนว่าใครเคยทำมาแล้วบาง ใครทำเป็นบางก็ให้ยกมือ โดยที่ไม่ต้องลืมตา ใช้หูฟังอย่างเดียว และเมื่อนิมฟ์เห็นว่านักเรียนเริ่มนิ่งแล้ว ก็จะให้เขาค่อยๆลืมตา แล้วก็จะอธิบายให้เขาฟังอีกครั้งว่าวันนี้เราจะทำอะไรกันบ้าง และเปิดโอกาสให้ยกมือถามได้ หลังจากที่ให้ทำสมาธิก่อนเรียนนิมฟ์สังเกตเห็นสิ่งที่เปลี่ยนไปในเด็กๆเกือบทั้งหมดในห้องส่วนใหญ่ คือตั้งใจฟังมากขึ้น มีสมาธิอยู่กับการเรียนมากขึ้น ตั้งแต่ครั้งแรกที่ให้ทำ นิมฟ์จึงเอาวิธีนี้เข้าไปเริ่มใช่กับเด็กนักเรียนห้องป.1/4 เด็กนักเรียนห้องนี้ก็มีความเปลี่ยนแปลงตั้งแต่ครั้งแรกที่ให้ปฏิบัติ จะมีก็แค่จิมมี่กับสาคูเท่านั้น ที่ยังมีเล่นมีคุยบ้าง แต่ถ้าเทียบกับครั้งแรกที่นิมฟ์ลงสอนเอง ก็ถือว่ามีการพัฒนาไปในทางที่ดี แต่ห้องป.1/1 กว่าจะมีการเปลี่ยนแปลง ต้องทำถึง 2 รอบต่อการเรียนในแต่ละชั่วโมง แต่ห้องป.1/3 จะเป็นห้องที่มีปัญหามากที่สุด เพราะนักเรียนส่วนใหญ่ในห้องจะห่วงเล่น ห่วงคุยมาก ต้องใช้เวลาหลายคาบถึงจะเห็นผลจากการนำวิธีนี้มาใช้ในการแก้ปัญหาในจุดที่เด็กนักเรียนไม่มีสมาธิในการเรียนในชั่วโมงนั้น  
