


น้ำผึ้ง  วงษ์นุช (ครูผึ้ง)
เจ้าหน้าที่พัฒนามาตรฐานการศึกษาและเทียบโอน

สนับสนุน ยินดี

เนื่องจากโรงเรียนเพลินพัฒนามีนโยบายการจัดการเรียนรู้แบบ Open Approach และ Lesson Study ถึงแม้ส่วนมาตรฐานการศึกษาและเทียบโอนไม่ได้ลงสู่กระบวนการอย่างชัดเจน แต่ทางส่วนก็ได้ให้การสนับสนุนกระบวนการทุกครั้งที่มีการวางแผนเตรียมการด้านกระบวนการจัดการเรียนรู้แบบ OA และ LS เช่น เป็นฝ่ายประสานงานระหว่างคณะวิจัยในการเข้าร่วม Observe คุณครูเวลาเข้าสู่กระบวนการ Pre While Post เพื่อคณะวิจัยจะได้มีส่วนร่วมและรับรู้กระบวนการ OA และ LS ที่ชัดเจนมากยิ่งขึ้น
สิ่งที่ก่อให้เกิดการเรียนรู้มากที่สุด การเป็นส่วนสนับสนุน อำนวยความสะดวก ประสานงานเกี่ยวกับเอกสาร การทำแบบสอบถาม เก็บข้อมูล วิเคราะห์ผลประมวลผลจากแบบสอบถาม เพื่อสะท้อนให้เกิดการพัฒนา แก้ไขปรับปรุงกระบวนการ OA และ LS ให้มีประสิทธิภาพมากยิ่งขึ้น
ปัจจัยความสำเร็จ การทำงานที่มีเวลาเป็นที่ตั้ง ให้ความสำคัญกับงานตามความสำคัญ ทำให้งานที่ได้รับมอบหมายประสบความสำเร็จและได้รับความร่วมมือจากฝ่ายวิชาการในการให้ความช่วยเหลือ สนับสนุน
ประเด็นที่ได้เรียนรู้ใหม่ๆ การเปิดกว้างด้านความคิด จากการได้ยินได้ฟังผ่านการประชุมวิชาการและช่วงชั้น ทำให้เห็นภาพกระบวนการ OA และ LS ได้ชัดเจนมากยิ่งขึ้น
สิ่งที่ยังเป็นอุปสรรค การเก็บข้อมูลในรูปแบบสอบถาม แบบสอบถามที่ส่งคืนได้ไม่ครบจำนวน และการตอบแบบสอบถามไม่ครบถ้วน ทำให้ผลการวิเคราะห์และประมวลผลไม่สมบูรณ์ ๑๐๐ เปอร์เซ็นต์
ประเด็นที่อยากจะพัฒนาต่อไป คือ ๑. การจัดเก็บข้อมูลในรูปแบบสอบถามให้เป็นระบบในส่วนมาตรฐานการศึกษา เพื่อง่ายต่อการค้นหา และใช้ในการพัฒนาหรือทำการวิจัยต่อยอดความรู้เพิ่มเติมต่อไป ๒. จัดเก็บแบบสอบถามให้รบตามจำนวน และสมบูรณ์มากที่สุด โดยวิธีการออกหนังสือแจ้ง หรือโทรศัพท์ติดต่อ ๓.นำผลสะท้อนกลับที่ได้สู่ผู้ที่ใช้กระบวนการ เพื่อให้เข้าถึงข้อมูลจริงและพัฒนาต่อไป

ในฐานะที่เป็นฝ่ายสนับสนุน ถึงแม้ไม่มีโอกาสเข้าทำกระบวนการ OA และ LS แต่ได้เห็นภาพที่น่ายินดีและชื่นชม ยินดีที่กระบวนการ LS เข้าถึงเด็กๆ จากการถ่ายทอดของคุณครูแต่ละหน่วยวิชาที่เข้าร่วมกระบวนการแล้ว ๑๒ ท่าน ชื่นชมที่คุณครูทุกท่านมีความตั้งใจจริงที่จะทำและมอบสิ่งดีๆ ให้กับลูกศิษย์ของตนเอง 
