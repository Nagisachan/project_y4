
ประชุม KM ฝ่ายวิชาการ
วันพุธที่ ๒๑ กันยายน พ.ศ.๒๕๕๔
 เวลา ๑๕.๐๐ – ๑๗.๐๐ น.
ณ ห้องประชุมชั้น ๑  อาคารริมตะวัน
**************************************************************************************************************
เริ่มประชุมเวลา  :  ๑๔.๔๐  น.
การแลกเปลี่ยนเรียนรู้ในกระบวนการ Lesson Study ของครูฝ่ายวิชาการที่ได้ทำ Lesson Study ในหัวข้อดังนี้
โจทย์ 
ได้ทำอะไรไปแล้วบ้างในกระบวนการ Lesson Study?
สิ่งที่ได้ทำไปในกระบวนการ Lesson Study ประสบความสำเร็จอะไรบ้าง และปัจจัยที่ทำให้ประสบความสำเร็จคือ?
สิ่งที่ได้ทำไปในกระบวนการ Lesson Study ไม่ประสบความสำเร็จอะไรบ้าง และสาเหตุคืออะไร?
เรื่องสำคัญที่ยังไม่ได้ทำ และจะทำในเร็ววันที่สุดคืออะไร?


ครูยุ้ย  : หน่วยวิชามานุษและสังคมศึกษา ชั้น ๔

๑. ได้ทำอะไรไปแล้วบ้างในกระบวนการ Lesson Study?

ได้คุยร่วมกับบัดดี้  เขียนแผนตามกระบวนการ LS ร่วมกัน ได้ลองผิดลองถูกในการทำ Open Approach และ observe กันอย่างจริงจัง    ได้นำผล post มาใช้จริงในการ Pre ครั้งต่อไป  และการทำงานร่วมกันก็ได้มีโอกาสสร้างความสัมพันธ์ภายในทีม

รูปแบบการเข้า observe
-ชั้น ๔     มี ๔ ห้อง    ครู ๓ คน   ภาคฉันทะได้ observe ข้ามหน่วยกับหน่วยวิชาธรรมชาติฯ แบบไม่เต็มรูปแบบ   ภาควิริยะ observe ตรงหน่วยวิชาแต่ยังไม่ครบ  loop แบบสมบูรณ์  ทำให้สามารถช่วยเหลือและ post กันได้มากขึ้น  

สิ่งที่ได้เรียนรู้จากความแตกต่างในการ observe แบบข้ามหน่วยฯ และในหน่วยฯเดียวกัน?
-การนำ Post มาเป็นทรัพยากรในการ Pre ครั้งต่อไปจริงๆ   แผนใหม่มีการตอบสนองต่อPost ครั้งที่แล้ว เช่น ตอนทำภาวะพร้อมเรียนไม่ได้ใส่เงื่อนไขที่ชัดเจน  ครั้งต่อไปก็จะจัดปรับโดยใส่เงื่อนไขให้ชัด เป็นต้น
- ห้องเรียนที่ไม่กดดัน เนื่องมาจากครูคาดหวังคำตอบที่ตรงใจครู    เด็กจะได้เรียนรู้เยอะมาก เด็กได้แสดงออกการเรียนรู้ และเชื่อมโยงความคิดต่อยอดจากเพื่อนในห้องเรียน 
- เทอม ๒ ไม่กังวลเลยว่าเนื้อหาจะหลุดจากกัน ครูมั่นใจที่จะใช้แผนฯ  มีการบ้าน project ที่ชัดเจน มี theme ชัดเจนโครงใหญ่ 
- ทีมเวอร์ค ช่วยกันทำสื่อ

ปัจจัยที่ทำให้ความสัมพันธ์ระหว่างคนในทีมดีขึ้น?
-มีคนเชื่อมความสัมพันธ์ ซึ่งเป็นคนที่มีทัศนะคติที่ดีและอยู่ในทีมเดียวกัน  เห็นความตั้งใจดีของทุกคนในทีม  เอางานเป็นตัวตั้ง

๒.   สิ่งที่ได้ทำไปในกระบวนการ Lesson Study ประสบความสำเร็จอะไรบ้าง และปัจจัยที่ทำให้ประสบความสำเร็จคือ ?

สิ่งที่สำเร็จ
-ความรู้สึกว่าเป็น “แผนฯของเรา”   จากแผนฯของฉัน  แผนฯของเธอ
ปัจจัย
-การมาเกาะที่แผนเรา  ทำให้ตัวตนคลาย

๓.สิ่งที่ได้ทำไปในกระบวนการ Lesson Study ไม่ประสบความสำเร็จอะไรบ้าง และสาเหตุคืออะไร?
สิ่งที่ไม่สำเร็จ
-แรงจูงใจระหว่างกิจกรรม

๔.เรื่องสำคัญที่ยังไม่ได้ทำ และจะทำในเร็ววันที่สุดคืออะไร?
 โครงสร้างแผนฯ  การบ้าน  งานชื่นใจ  ที่เป็นเชิง project





ครูโอ่ง  : หน่วยวิชามานุษกับโลก 

๑. ได้ทำอะไรไปแล้วบ้างในกระบวนการ Lesson Study?
     ภาคเรียนวิริยะ สอนชั้น ๑    ๒ ห้อง  เป็นบัดดี้แบบครบ loop กับครูเอม (มีสอนตรงกัน ๑ คาบต่อสัปดาห์)  
ปัญหาในการทำงาน
- การได้ทำงานร่วมกับครูในฐานะครูผู้สอนและเป็นคู่วิชากัน มีปัญหาซึ่งเกิดจากความต่างทั้งบุคลิกและความคิด
-การที่ได้สอนก่อนแล้วให้น้องดู  น้องจะรู้สึกเป็นแผนฯของครูโอ่ง  จึงได้ลองเปลี่ยนเป็นให้ น้องทำแผนฯย่อย จากแผนฯใหญ่ของครูโอ่ง ก็ดูไม่เป็นเนื้อเดียวกัน    สุดท้ายปรับเป็นน้องดูภาพรวมแผนใหญ่  ครูโอ่งทำแผนย่อย จึงเป็นวิธีที่เข้ากันได้ที่สุด 
-เริ่มแรกตั้งเป้าว่าจะทำแผน LS แต่ยังไม่มั่นใจในเรื่องความเข้าใจในกระบวนการ LS  จึงตั้งเป้าในระดับแผนของ  Active Learning ก่อน  เพื่อจะนำพาไป Open Approach   แต่พอได้ลองทำ Open Classroom แล้ว   ก็ได้เห็นภาพและได้นำไปลองใช้ และก็เรียนรู้ไปด้วยกันกับน้อง

ข้อดี ข้อเสียการทำ LS แบบครบ loop ?
- ข้อดี คือ ได้ช่วยเก็บตกเด็กได้ (เป็นบัดดี้กึ่งๆ observe)
-ข้อเสีย 
คู่บัดดี้ไม่ได้บันทึกในแบบบันทึก LS  เพราะไม่สามารถบันทึกในชั่วโมงสอนได้  และไม่มีเวลานั่งทำ
ไม่มีเวลา observe ชั้นอื่น
ครูปาด / ความต่าง ๒ คนไม่ได้ต่างกันโดยสิ้นเชิง เป็นความต่างที่เติมเต็มของกันและกัน  

๒.   สิ่งที่ได้ทำไปในกระบวนการ Lesson Study ประสบความสำเร็จอะไรบ้าง และปัจจัยที่ทำให้ประสบความสำเร็จคือ ?

สิ่งที่ได้ทำ คือ หาวิธีการทำงานที่มีความสุขระหว่างคู่บัดดี้  
ปัจจัย คือ การใช้สติ สังเกตตัวเองและค่อยๆปรับตัว  ส่วนน้องคู่บัดดี้ก็ปรับตัวเข้าหาเรา 

๓.สิ่งที่ได้ทำไปในกระบวนการ Lesson Study ไม่ประสบความสำเร็จอะไรบ้าง และสาเหตุคืออะไร?
ยังไม่ได้ร่วมทำ LS กับครูชั้น ๒-๓

๔.เรื่องสำคัญที่ยังไม่ได้ทำ และจะทำในเร็ววันที่สุดคืออะไร?
ต้องการให้ชั้น ๒-๓ โอเพ่นคลาสด้วย
ครูปาด  / เสนอให้ทำ Open Classroom ห้องครูลูกแมวและห้องครูโอ่ง ในภาคเรียนจิตตะ โดยทำแผนคุณภาพไว้ทั้งเทอม  และช่วงชั้นจัดเวลาให้ครูชั้น ๒ เข้า observe  ส่วนชั้น ๓ ไว้เปิดชั้นเรียนเป็นครั้งๆ
ครูปาด / จากที่ครูโอ่งสะท้อน  ทำให้สังเกตได้ว่าการทำ LS  ครบทุกด้าน สามารถพัฒนาคนทุกด้าน จากแผนฯของฉัน  ตัวของฉัน  เด็กของฉัน  ห้องของฉัน   การมีคู่บัดดี้ บัดดี้จะสามารถแตะแผนฯ ได้ก่อน  จากแผนฯของฉันเป็นแผนฯของเรา  แล้วกระทบอีก ตัวฉัน เด็กฉัน ห้องฉัน  เกิดการคลาย “ตัวฉัน” 


ครูอ้อ  : หน่วยวิชาภูมิปัญญาภาษาไทย

๑. ได้ทำอะไรไปแล้วบ้างในกระบวนการ Lesson Study?
ภาคฉันทะ ได้สอนเอง ๑ห้อง คือ ชั้น ๖  ทำ LS ครบวงจรกับครูนัทซึ่งสอน ๒ ห้อง   
ภาควิริยะ ทำ LS ครบวงจรกับครูส้ม ชั้น ๒   และ ครูก้อย ชั้น๖
ชั้น ๑ และ ชั้น ๕  ทำ Pre อย่างเดียว  โดยในช่วงทำ Pre ทีมจะเล่า Post ให้ฟังเพื่อมาทำ pre แผนใหม่  
ทำ Open Classroom ห้องครูนัท

๒.   สิ่งที่ได้ทำไปในกระบวนการ Lesson Study ประสบความสำเร็จอะไรบ้าง และปัจจัยที่ทำให้ประสบความสำเร็จคือ ?
ความสำเร็จเบื้องต้น 
ครูชั้น ๒ และ ชั้น ๖  เริ่มเห็น Open Approach เป็นรูปธรรม จากการทำครบ loop ในภาควิรยะ  แต่ยังเหลือการเรียงร้อยและการอธิบายเชิงลึกยังต้องการการพัฒนาและตัวอย่างเพิ่มเติม  ตอนนี้เริ่มทำได้ด้วยตนเอง
ปัจจัยความสำเร็จ  :  ครูใฝ่รู้  มีความพร้อม และทัศนคติที่ดี   
    :  ส่วนทางช่วงชั้นช่วยจัดตารางสอนให้เอื้ออำนวยกับผู้เกี่ยวข้อง
ชั้น ๖ ได้ทำ Open Classroom  ทำให้มีตัวอย่างของห้องเรียนภูมิปัญญาภาษาไทย  ได้เรียนรู้ร่วมกันทุกคน เห็นปัญหาการเรียนรู้  met before ของครูและเด็ก ต้องเห็นในสภาพจริงให้ได้  ไม่ใช่เห็นบนความเชื่อ  เห็นและยอมรับให้ได้
ปัจจัยความสำเร็จ  :  มีช่วงที่ท้อแท้จากการทำ Open Classroom  ทั้งครูผู้สอน  ทั้งครูพี่เลี้ยง  และครูบัดดี้   แต่ฟื้นได้เพราะทุกคนมองทุกอย่างบนความเป็นจริง ไม่ได้ทำบนความเชื่อของตัวเอง  และครูในทีมมีความไม่คิดเล็กคิดน้อยนอกวงประชุม
ชั้น ๑ และ ชั้น ๕ อาศัยการฟังผล post ของครูระดับชั้นอื่นๆ ในวงประชุมแลกเปลี่ยนเรียนรู้ในวง KM ของหน่วยวิชาฯ  และไปทำเอง
ปัจจัยความสำเร็จ  :  ครูมีความพยายามทำด้วยตัวเอง

๓.สิ่งที่ได้ทำไปในกระบวนการ Lesson Study ไม่ประสบความสำเร็จอะไรบ้าง และสาเหตุคืออะไร?
Open Approach ในหน่วยภูมิปัญญาภาษาไทย  ยังคงพัฒนาไปได้อย่างช้าๆ เพราะตัวอย่างยังหาไม่ได้ ต้องลองผิดลองถูกไปพร้อมๆกัน
สาเหตุ  :  การพัฒนาไปอย่างช้า จะเป็นจังหวะหนืดๆ แล้วถ้าหนืดนานๆ จะมีกลายเป็นความท้อที่สะสม
:  การที่ครูมีภาพ Open Approach ไม่ชัด  การ observe ของครูบัดดี้จึงทำให้ไม่รู้สึกว่าเกิดประโยชน์
:  การ post จะรู้สึกถูกแตะต้อง อยู่ในโหมดปกป้อง  ควรให้ครูได้โอกาสแลกเปลี่ยนกับพื้นที่ที่เขารู้สึกปลอดภัย  ไม่ถูกเพ่งเอาผิด

๔.เรื่องสำคัญที่ยังไม่ได้ทำ และจะทำในเร็ววันที่สุดคืออะไร?
ภาคเรียนจิตตะจะใช้ยุทธศาสตร์ระเบิดความหนืด (ครูปาด เสนอห้องเรียนครูปุ๊กคือยุทธศาสตร์)
ขยายผลทำ LS ในระดับชั้น
ชั้น๕  : ภาคจิตตะทำ Open Classroom ห้องครูปุ๊ก
ชั้น ๑ : ประสานกับช่วงชั้นจัดเวลา เพื่อทำ LS แบบครบ loop  เพราะการเรียนรู้ของครูกำลังเปิดทัศนคติที่ดี
ชั้น ๒  : เป็นคครูเข้าใหม่ครู ๒ คน  จะพยายามให้โจทย์ และให้คิดเองเยอะๆ 





เรื่องที่เรียนรู้และมีคุณค่าที่สุด

ครูยุ้ย
“Open mind  ความจริงใจที่เราได้เปิดใจ  เราได้รับฟัง  จะลดตัวตนของเรา   ถ้าเราปิดก็ไม่ได้ฟัง   ฟังอย่างตรงไปตรงมา”


ครูอ้อ
“การให้อภัยผู้ใหญ่ยากกว่าการให้อภัยเด็ก    การเป็นครู ต้องรักการเรียนรู้  ไม่ว่าจะเป็นครูที่เป็นนักเรียน หรือครูผู้ใหญ่  ต้องยอมรับสภาพจริง  การให้โอกาส การยอมรับตัวตนของน้องๆ  การลดความคาดหวัง  การเรียนรู้กับตนเอง  การเป็นครูต้องเรียนรู้ตลอดเวลาจริงๆ   การรู้เนื้อรู้ตัว  การเรียนรู้คนอื่นอย่างที่ควรจะเป็น”

**************************************************************************************************************
ปิดประชุมเวลา ๑๗.๐๐ น.
ผู้เข้าร่วมประชุม
คุณครูศีลวัต   ศุษิลวรณ์ (ครูปาด)รองผู้อำนวยการฝ่ายวิชาการ
คุณครูนฤนาถสนลอย (ครูโอ่ง)หัวหน้าพัฒนาหน่วยวิชามานุษกับโลก ช่วงชั้น๑ 
คุณครูวนิดาสายทองอินทร์ (ครูอ้อ)หัวหน้าพัฒนาหน่วยวิชาภูมิปัญญาภาษาไทย
คุณครูสุรีย์ศรีประทุม (ครูยุ้ย)ครูฝ่ายวิชาการ
คุณครูสุจิตราเลิศพิพัฒน์วรกุล (ครูเต่า)เลขาฝ่ายวิชาการ/บันทึกการประชุม

ผู้ไม่ได้เข้าร่วมประชุม
คุณครูสุมนาแทนบุญช่วย (ครูโน้ต)หัวหน้าพัฒนาหน่วยวิชาคณิตศาสตร์ ช่วงชั้นที่ ๑-๓(ลากิจ)
คุณครูสุภาพรกฤตยากรนุพงศ์ (ครูสุ)ครูฝ่ายวิชาการ(สอน)


