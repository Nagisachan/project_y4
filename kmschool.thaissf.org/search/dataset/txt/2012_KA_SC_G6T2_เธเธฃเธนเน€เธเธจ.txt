
ชีวิตที่เรียนรู้…. ของครูเพลิน ปีการศึกษา 2555
โดย....ครูเกศ ศรีวัฒนพล
หน่วนวิชาที่สอน : ประยุกต์ (ธรรมชาติ)
ระดับชั้นที่สอน : ชั้น๖

กิจกรรมที่ก่อให้เกิดการเรียนรู้มากที่สุด
กิจกรรมเรื่อง “ แรงหนีศูนย์กลาง ” เป็นกิจกรรมที่เด็กๆได้ทดลองเหวี่ยงแก้วน้ำบนฐานฟิวเจอร์บอร์ดแล้วเปรียบเทียบกับการโคจรของโลกรอบดวงอาทิตย์ ซึ่งกิจกรรมนี้ได้เกิดการแลกเปลี่ยนความรู้อย่างมากในห้องเรียนจนสามารถนำไปสู่การสรุปบทเรียนได้   

ความรู้ที่มีมาก่อน
แรงดึงดูดระหว่างมวล(เป็นแรงที่มวลต่างๆ พยายามออกแรงดึงมวลอื่นเข้าหา) , ความสัมพันธ์ของดวงอาทิตย์กับตัวนักเรียน สิ่งมีชีวิตและโลก 

โจทย์ สถานการณ์เปิด 
แรงดึงดูดระหว่างมวลคือแรงที่มวลพยายามดึงมวลอื่นเข้าหาแล้วทำไมโลกถึงไม่ถูกดูดเข้าไปติดกับดวงอาทิตย์ 

ประเด็นที่ได้เรียนรู้
การใช้การทดลองสามารถเชื่อมโยงระหว่างผลที่ได้กับปรากฏการณ์ธรรมชาติได้ดีและทำให้เด็กเข้าใจในหัวข้อที่เรียนได้ดีและรวดเร็ว 

ปัจจัยที่ทำให้เกิดความสำเร็จ
- สื่อ-อุปกรณ์ที่เหมาะกับหัวข้อที่จะเรียน 
- การลงมือทำผ่านการใช้ประสาทสัมผัสจะช่วยกระตุ้นการเรียนรู้ให้นักเรียนได้ดี 
- การกำหนดเงื่อนไขจะช่วยกำหนดกรอบการทดลองและเป็นการชี้แนะแนวทางการทำให้ได้ผลตามที่ครูมุ่งหวังได้ดี
- คำถามที่ชัดเจนจะช่วยนำพาไปสู่การแก้ปัญหา การแลกเปลี่ยนและการสรุปความรู้ที่ได้อย่างดี

ประเด็นที่จะนำไปพัฒนาต่อ
- นำสื่อ-อุปกรณ์ที่อยู่ใกล้ตัวมาประดิษฐ์เป็นอุปกรณ์ที่เหมาะต่อการเรียนรู้
- ลองใช้คำถามปลายเปิดก่อนการทดลอง ระหว่างทำและหลังทำการทดลองเพื่อดูว่าเด็กแต่ละคนมีความคิด ความรู้พื้นฐานอย่างไร เพื่อประเมินและปรับเนื้อหาการสอนให้เหมาะกับความรู้และความคิดของเด็ก
