
0396240-914400-1489710เรียนภาษาแบบธรรมชาติ ควบคู่กับวิทยาศาสตร์
จากการจัดการเรียนสอนของดิฉันที่ผ่านมา ดิฉันสังเกตเห็นว่า เด็กๆชั้น ๑ ที่ฉันสอนในวิชามานุษกับโลก นอกจากเด็กๆ จะต้องสื่อสารผ่านการพูดอธิบายเพื่อแลกเปลี่ยนเรียนรู้กันแล้ว อีกสิ่งหนึ่งที่สำคัญคือ การสรุปการเรียนรู้และบันทึกสิ่งที่ได้เรียนรู้ในแต่ละครั้ง อุปสรรคที่เกิดขึ้นเมื่อเด็กๆ ต้องถ่ายทอดความรู้ผ่านการเขียน นั้นคือ เด็กๆมีทัศนคติที่ไม่ดีต่อการเขียน เด็กๆ จะ “กลัว” การเขียนอธิบายในวิชาของดิฉัน เด็กๆมองว่ามันเป็นเรื่องที่ยากลำบาก สิ่งที่เกิดขึ้นเมื่อต้องเขียนอธิบายคือ
เด็กๆจะรอให้เขียนคลังคำให้บนกระดานทุกครั้ง 
บางคนยกมือ รอ ลำดับคิวจนลืมว่าตัวเองจะเขียนอะไร
หลายคนนำคลังคำบนกระดานไปเขียนโดยไม่รู้ว่า คำนั้นคืออะไร อ่านว่าอย่างไร
ฉันจึงตั้งเป้าหมายว่า จะให้แรงเสริมทางบวก เปิดโอกาสให้เด็กๆ ได้คลี่คลายก่อนแล้วค่อยเสริมระเบียบแบบแผน เพื่อให้บรรลุเป้าหมายดังกล่าวฉันจึงได้นำเอา การสอนภาษาแบบธรรมชาติ Whole Language Approach คือการจัดการเรียนการสอนโดยให้การเรียนภาษาของเด็กๆ เป็นไปแบบธรรมชาติ ทั้งการ พูด อ่าน และเขียนอย่างมีความหมายให้เด็กได้เขียนคำที่ตนต้องการจากเรื่องที่ได้เรียน สิ่งที่จะเกิดขึ้น คือ เด็กๆมีทัศนคติและมีความสุขกับการเรียน ฉันจึงได้นำหลักการแนวคิดมาใช้กับเด็กๆที่ฉันสอน เพื่อให้เด็กๆ หลุดพ้นจาก “ความกลัว”
-914400-2673350ฉันดำเนินกิจกรรมร่วมกับวิชาภูมิปัญญาภาษาไทย ที่ภาคเรียนจิตตะตลอดภาคเรียน เมื่อถึงช่วงเวลาที่เด็กๆต้องทำงาน ในช่วงแรกของการจัดการเรียนการสอนให้เขียนอธิบายด้วยตนเอง เป็นความท้าทายความสามารถของเด็กๆ เป็นอย่างมาก  เด็กๆจะพูดตลอดเวลาว่า “เขียนไม่ได้ ไม่ได้” เด็กๆแสดงถึงความกังวล ความกลัว กลัวที่จะเขียนผิด ฉันพยายามใช้วิธีการช่วยในการจัดการเรียนการสอน ดังนี้
การลดความคาดหวังของครูแต่ยังคงเป้าหมายสูงสุดให้เด็กๆ ก้าวผ่านความกลัวการเขียน
เพิ่มเทคนิคในการจัดการชั้นเรียน ตั้งแต่การกระตุ้นและให้กำลังใจเด็กๆ ชื่นชมเด็กๆ ในแต่ละครั้งที่สอน 
ให้เด็กๆ เขียนคำด้วยตนเอง
ให้ช่วงเวลาที่เปิดโอกาสให้เด็กๆ ได้เขียนนานมากขึ้น
สร้างโอกาสให้เด็กๆ ได้มีประสบการณ์เจอกับคลังคำ ทั้งการส่งเสริมให้อ่านหนังสือ เปิดโอกาสให้ได้นำเสนอคลังคำแก่เพื่อน
ผลที่เกิดขึ้นไม่ได้เกิดขึ้นเพียงแค่ ภาคเรียนเดียว เมื่อเข้าสู่ภาคเรียนวิมังสา ฉันยังคงดำเนินวิธีและแนวคิดเช่นเดิม พร้อมทั้ง หาเทคนิคในการจัดการชั้นเรียนเพิ่มเติม และเสริมสร้างกำลังใจแก่เด็กๆ ทุกครั้ง ในช่วง ๓ สัปดาห์แรก เด็กๆจะพูดว่า “เขียนผิดไม่เป็นไรใช่ไหม” ฉันจะตอบเด็กๆ เช่นเดิม “ไม่เป็นไรเลยค่ะ แค่อยากอยากรู้ว่าใครจะเขียนอธิบายได้เยอะที่สุด” หลังจาก ๓ สัปดาห์ในภาควิมังสา มีเด็กเพียงบางคนที่จะพูดว่า “เขียนผิดไม่เป็นไร” ส่วนเด็กๆที่เหลือจะลงมือเขียนด้วยตนเองเลยทันที ที่ได้รับใบงาน ฉันสังเกตเห็นถึงผลที่ค่อยๆ เกิดขึ้นกับเด็กๆ 
-914400-4434205เด็กๆเริ่มหลุดพ้นจากความกลัว มีทัศนคติที่ดีต่อการเขียนอธิบายในวิชา มีความมั่นใจและมีใจรักที่จะเขียนมากขึ้น
จะเขียนอธิบายสิ่งที่ได้เรียนรู้ตามความชอบและสนใจ ความคิดมีความต่อเนื่อง
ทำให้การประเมินความรู้ความเข้าใจของเด็กๆชัดเจนมากขึ้น ทั้งการเขียนสิ่งที่ได้เรียนรู้จากการแลกเปลี่ยนสนทนา มาสรุปเป็นความรู้ได้ด้วยตนเองมากขึ้น
จากการจัดการเรียนการสอนตามแนวความคิดนี้ ทำให้ฉันได้เรียนรู้ถึงศักภาพของเด็กๆการเขียนถ่ายทอดความคิดความเข้าใจให้ผู้อื่นเข้าใจได้ตามภาษาของตนเองและบรรลุเป้าหมายที่ตั้งไว้ได้ในที่สุด

