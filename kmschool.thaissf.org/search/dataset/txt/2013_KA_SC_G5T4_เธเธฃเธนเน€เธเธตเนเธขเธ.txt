
-457200-4572010056172102984500แผนกระดานกกับการเรียนรู้ของข้าพเจ้า
ครูวิสิทธิ์ ตออำนวย (ครูเปี๊ยก)



สืบเนื่องจากทีมประยุกต์ยังไม่เคยทำแผนกระดานที่สมบูรณ์ลงในแผนรายคาบมาก่อน จึงเกิดเป็นเป้าหมายของวง KM ทีมประยุกต์ เพื่อหาแนวสร้างสรรค์แผนกระดานที่สอดคล้องกับแผนการสอนรายคาบที่มีอยู่แล้ว
ผมคิดด้วยตนเองไม่ออกว่าแผนกระดานมีประโยชน์อย่างไร หากไม่ทราบเรื่องนี้จะไม่มีแรงบันดาลใจในการสร้างสรรค์แผนกระดานแน่ๆ เพราะนอกจากเป้าหมายเรื่องของแผนกระดานแล้ว ทีมประยุกต์ยังมีเป้าหมายอื่นอีก ๒ ประการ คือการทำประมวลความรู้และทำชุดความรู้ให้ครบทุกเทอม ประมวลความรู้เป็นสิ่งที่ต้องทำอย่างแน่นอน เพื่อให้แผนการสอนที่มีอยู่เกิดความสมบูรณ์ยิ่งขึ้น แต่เมื่อเทียบระหว่างชุดความรู้กับแผนกระดานแล้ว ใจของผมอย่างทำชุดความรู้มากกว่า ผมจึงขอให้วง KM ทีมประยุกต์ช่วยบอกประโยชน์ของแผนกระดานให้ทราบ
ครูปาดเปรียบการไม่มีแผนกระดานว่าเหมือนกับบทละครที่ไม่มีฉาก หากบทละครพรรณาสิ่งต่างๆ ได้ละเอียด ผู้กำกับก็จะสร้าง Story Board ในจินตนาการของตนเองได้ง่ายขึ้น เมื่อผู้กำกับเห็นละครทั้งหมดแล้ว การกำกับก็ราบรื่น ครูก็สามารถใช้แผนกระดานได้ไม่ต่างจากผู้กำกับละคร
ครูปาดขยายความต่อไปว่า หลักการของแผนกระดานนั้น ขอให้นึกถึงสมุดของนักเรียน สิ่งที่เขียนขึ้นกระดานเป็นสิ่งที่นักเรียนสามารถใช้จดบันทึกลงในสมุดของพวกเขาได้ และเนื่องจากพื้นที่ของกระดานมีจำกัด หากครูสามารถย่อยเนื้อหาทั้งหมดในคาบเรียนนั้นลงบนกระดานโดยไม่ต้องลบสิ่งที่เขียนไปแล้วก่อนหน้านั้น จะเกิดประโยชน์อย่างมากทั้งกับครูและนักเรียน ครูจะได้ฝึกทักษะการจับประเด็นที่สำคัญ ฝึกการเรียบเรียงเนื้อหาบนกระดาน ร้อยเรียงเนื้อหาที่จะสอน ทำให้ครูมองเห็นห้องเรียนของตนเองชัดเจนขึ้น และสามารถใช้แผนการสอนได้อย่างมีประสิทธิภาพ ส่วนนักเรียนนั้นจะสามารถนึกภาพของกระดานออกมาเป็นลำดับ ตั้งแต่คาบแรกจนถึงคาบสุดท้าย เป็นการสะท้อนย้ำความคิดความเข้าใจของตนเอง นอกจากนี้การบันทึกความรู้ในสมุดของนักเรียนก็จะเป็นระบบมากขึ้น ทำให้นักเรียนเกิดการเรียนรู้ที่ฝังแน่นมากขึ้น
หลักการทำงานของกระดานจึงเหมือนกับแผนที่ดีๆ ซักแผ่น ที่บรรจุข้อมูลจำนวนมหาศาลเอาไว้ ผู้ใช้สามารถเห็นข้อมูลทั้งหมดในแผนที่ซึ่งเชื่อมโยงกันอย่างเป็นเอกภาพ
“ดังนั้นควรให้น้ำหนักกับแผนกระดานเทียบเท่ากับการสร้างแผน”
3596640297180“ควรให้น้ำหนักกับแผนกระดานเทียบเท่ากับการสร้างแผน”
4000020000“ควรให้น้ำหนักกับแผนกระดานเทียบเท่ากับการสร้างแผน”
3705225952500-438150-46672500





เมื่อฟังประโยชน์ของแผนกระดานจากทีมแล้ว ก็ทำให้เห็นถึงความสำคัญขึ้นมา และตระหนักถึงภารกิจใหม่ที่ต้องลงแรงกันพอสมควร ครูเล็กทราบถึงภาระงานที่เป็นอยู่ในขณะนั้น จึงแนะนำว่า priority หลัก ที่ควรผลักดันให้สำเร็จก่อนเป็นอันดับแรก คือประมวลความรู้ ส่วนแผนกระดานและชุดความรู้ ก็ค่อยเก็บเล็กผสมน้อย แต่สิ่งที่ทำได้ไม่ยากและทำได้ทันทีคือการถ่ายรูปแผนกระดานเก็บไว้ แล้วนำไปใส่ในระบบ
การถ่ายรูปกระดานดำเนินไปอย่างราบรื่น (แค่ไม่ลืมถ่ายก็พอแล้ว) แต่เมื่อกลับมาเปิดรูปดู ก็พบว่าตนเองใช้กระดานไม่เป็นระบบระเบียบ สาเหตุน่าจะเกิดจากว่า แม้จะเตรียมเนื้อหาก่อนเข้าไปสอนแล้วก็ตาม แต่เนื้อหาดังกล่าวไม่ได้ผ่านการคาดคะเนคำตอบของนักเรียนไว้ล่วงหน้า เป็นผลให้ครูต้องเรียบเรียงเนื้อหาและจัดระเบียบเนื้อหาบนกระดานดำขณะสอน บางครั้งก็ทำได้ดี บางครั้งก็ยังทำได้ไม่ดีนัก  การจัดระเบียบกระดานกับการลำดับเนื้อหาที่จะสอน เป็นภาพสะท้อนของกันและกัน เมื่อส่วนไหนมีปัญหา อีกส่วนก็จะมีปัญาตามไปด้วย เมื่อส่วนไหนทำได้ดี อีกส่วนก็จะทำได้ดีตามไปด้วย
เป็นอันว่าประโยชน์ประการแรกของการเริ่มต้นถ่ายรูปเพื่อทำแผนกระดานที่เกิดขึ้นกับผม คือการได้เห็นข้อบกพร่องในการสอนของตนเอง ข้อบกพร่องที่เด่นชัดที่สุดคือการขาดสติในขณะสอน เนื่องจากสถานการณ์ในห้องเรียนนั้นเป็นลักษณะ Real Time ซึ่งจำเป็นที่จะต้องตอบสนองต่อสิ่งเร้าต่างๆ แบบฉันพลัน ไม่ทันตั้งตัว ในเวลาที่จำกัด ต้องคิด ประมวลผลอยู่ตลอดเวลาที่มีสิ่งต่างๆ เกิดขึ้นในห้อง ว่าลำดับต่อไปจะทำอะไรต่อ เมื่อผมลนทำให้เกิดหลักฐานปรากฎชัดบนกระดาน คือการเขียนกระดานที่ยุ่งเหยิง และยังพบหลักฐานในสมุดของนักเรียนอีกด้วย คือนักเรียนก็จะจดบันทึกการเรียนรู้อย่างไม่เป็นระเบียบ สะท้อนว่าลำดับการทำความเข้าใจเนื้อหาของนักเรียนก็น่าจะไม่เป็นระเบียบด้วย แม้ว่าอาจจะยังไม่สามารถสรุปได้ในทันทีว่าการสอนในคาบนั้นล้มเหลวหรือไม่ แต่ที่สามารถสรุปได้ทันทีก็คือ การสอนในครั้งนั้นมีข้อผิดพลาดเกิดขึ้นแล้ว
ประโยชน์อื่นๆ ที่พบจากการถ่ายรูปกระดาน อาทิเช่น การใช้รูปกระดานเพื่อตรวจทานเนื้อหาที่ได้สอนไปแล้ว โดยเฉพาะเนื้อหาที่เลื่อมล้ำกันระหว่างห้องที่ตนเองสอน ทำให้ไม่สับสนว่าแต่ละห้องอยู่ ณ จุดใดของแผนการสอน , การใช้รูปกระดานเพื่อทำ Post ในสัปดาห์นั้น และ Pre ของสัปดาห์ใหม่ ทำให้มีทรัพยากรเพิ่มขึ้นในการทำ LS กับคู่วิชาของตนเอง
-457200-44767500นอกจากนี้รูปกระดานยังทำให้ได้รับข้อเสนอแนะที่สำคัญจากเพื่อนครู เช่น การใช้สีของชอล์กบนกระดาน เมื่อดูจากรูปจะเห็นว่าผมใช้แต่สีขาวเท่านั้นในการเขียน (เพราะผมยังไม่เห็นประโยชน์ของการใช้ชอล์กสีในการสอน) การใช้สีเพียงสีเดียว แม้ว่าครูจะขีดเส้นเพื่อเน้นข้อความที่สำคัญ หรือเขียนกรอบเพื่อให้ข้อความเด่นชัดขึ้นแล้วก็ตาม แต่ก็ก่อให้เกิดการเรียนรู้จดจำได้ไม่ดีเท่ากับการใช้ชอล์กสี โดยสีที่แนะนำคือสีแดงหรือสีเหลือง ซึ่งเป็นสีที่เด่นชัด แยกออกจากสีอื่นได้ง่าย ไม่กลืนไปกลับสีของพื้นกระดาน และยังไม่สะท้อนแสงอีกด้วย ได้ฟังเช่นนี้ก็ทำให้ตระหนักอีกครั้ง (และต้องตระหนักอยู่เรื่อยๆ) ว่างานสร้างการเรียนรู้นั้นเป็นเรื่องที่ละเอียดอ่อนมาก โชคดีแค่ไหนที่โรงเรียนเพลินพัฒนาได้มีสังคมแห่งการเรียนรู้ร่วมกัน เพื่อช่วยเหลือครูหน้าใหม่ที่ขาดทักษะและวิธีการเช่นผม
การเกิดแรงบันดาลใจนั้น ส่วนหนึ่งเกิดจากการมองเห็นและยอมรับข้อบกพร่องของตนเอง เห็นความสำคัญของการปรับปรุงแก้ไขเรื่องดังกล่าว จึงค้นหาวิธีการและลงมือทำในที่สุด อีกส่วนหนึ่งเกิดจากการตระหนักถึงประโยชน์ของสิ่งที่ได้ทำ ซึ่งแผนกระดานได้มอบแรงบันดาลใจทั้งสองแบบให้กับผมแล้ว
ดังนั้นถ้าผมไม่ได้ลองพยายามทำแผนกระดานให้สำเร็จ ก็ไม่อาจทำตามค่านิยมหลักของโรงเรียนที่ว่า “พัฒนาตนด้วยการเรียนรู้อยู่เสมอ” ได้แน่ๆ

3248025925195009525089662000----------------------------------------------------
