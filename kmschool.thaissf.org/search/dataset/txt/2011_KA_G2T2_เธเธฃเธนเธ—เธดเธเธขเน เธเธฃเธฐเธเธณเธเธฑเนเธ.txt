
ชื่อ พรทิพย์  แสงมณี   ครูทิพย์ ประจำชั้น ป. 2/3
กิจกรรมที่ทำให้ได้เรียนรู้  งานชื่นใจได้เรียนรู้ทั้งภาคฉันทะและวิริยะ
บรรยากาศของกิจกรรม   เป็นบรรยากาศที่น่าประทับใจมากเพราะทั้งนักเรียนและคณะครูต่างช่วยกันทำงานร่วมแรงร่วมใจกันดีมาก ถึงแม้ว่าในภาควิริยะ จำนวนนักเรียนที่รับผิดชอบค่อนข้างมาก นักเรียนมาจากต่างห้องกัน การทำงานในช่วงแรกลำบากมากเพราะบ้างห้องยังไม่ได้คำตอบของคำถามเลยแต่ความมุ่งมั่นของคณะครูและเด็ก ๆ ทำให้เราผ่านปัญหาต่าง ๆ มาได้ ระยะเวลาการทำงานมีเพียง 3 วันยังทำให้เราทำงาน ได้น่าชื่นชม(เสียงจากแบบประเมินผู้ปกครองและที่เข้ามาพูดคุยด้วย) ในใจของครูยังคิดว่างานน่าจะดีกว่านี้ ถ้ามีเวลาเตรียมตัวและซ้อมให้นักเรียนสามารถทำงานร่วมกัน งานชื่นใจครั้งนี้ประกอบไปด้วยละครที่เป็นบทบาทสมมุติ การนำเสนอแบบวิชาการ เกมส์ การสาธิตและผู้ปกครองเข้ามามีส่วนร่วม และสุดท้ายปิดด้วยการทำกิจกรรมร่วมกันระหว่างเด็กและผู้ปกครอง ซึ่งท่านผู้ปกครองประทับใจมากที่เด็ก ๆ สามารถสอนให้ท่านพับดอกบัวและนำไปไหว้พระที่บ้านกัน ความเครียดของเด็ก ๆ หายไปหมดมีแต่รอยยิ้มและเสียงหัวเราะซึ่งเช่นเดียวกับผู้ปกครองมีแต่รอยยิ้มของความปิติใจ จากการทำกิจกรรมครั้งนี้ประสพความสำเจ็จได้จากหลาย ๆ ฝ่ายที่ร่วมแรงร่วมใจกัน พร้อมทั้งเด็ก ๆเคยมีประสพการณ์ในการทำงานชื่นใจมาแล้ว เด็ก ๆ มีความตั้งใจดี พยายามทำหน้าที่ของตนเอง สามารถคิดรูปแบบการนำเสนอของตนเองที่เป็นตัวตนของตนเองหลากหลายแบบ ครูจึงง่ายต่อการร้อยเรียงให้เข้ากับเวลาและลำดับก่อนหลัง ร่วมทั้งคณะครูเองก็มีความตั้งใจมุ่งมั่นทำงานกันอย่างหนักเพื่องานนี้ ช่วยเป็นที่ปรึกษา กำกับและดูแลการทำงานของเด็ก ๆกันเต็มกำลัง ในการทำงานชื่นใจในครั้งนี้ ความยากมีอยู่หลายจุดเช่น รวมนักเรียนทั้ง 4 ห้อง นักเรียนบางห้องไม่เคยทำงานกับครู ทำให้ทั้งครูและนักเรียนต้องมาเรียนรู้กัน ระยะเวลาการทำงานน้อยมาก แต่กลับสำเจ็จลุล่วงไปด้วยดีทั้งนี้ครูคิดว่าปัจจัยความสำเร็จที่สำคัญก็คือ หัวใจของความเป็นเพลินพัฒนาที่มีอยู่ในตัวครูและนักเรียนมันทำให้เราสามารถทำงานร่วมกันได้อย่างรวดเร็วและดีมากเกินขาดหมาย รวมทั้งผู้ปกครองก็ให้ความร่วมมือกันอย่างดี ไม่ว่าจะขอความช่วยเหลืออะไรท่านก็จัดหามาให้ลูก ๆทันทีไม่ได้ร้องขอแต่ลูกกลับไปเล่าให้ฟังว่าเครื่องเสียงของครูไม่ค่อยดีมีปัญหาท่านผู้ปกครองขนของตนเองมาให้ใช้โดยที่ไม่ได้ร้องขอเลยแถมมาจัดตั้งให้เรียบร้อย ในภาคเรียนหน้าครูคิดว่าอยากทำงานนี้ให้ดีขึ้นอยากให้นักเรียนได้แสดงความสามารถของตนเองออกมาให้มากที่สุดด้วยความเป็นตัวตนของนักเรียนจะทำให้สามารถเห็นศักยภาพของเขาและเห็นงานที่น่าชื่นใจดังชื่องานนี้
