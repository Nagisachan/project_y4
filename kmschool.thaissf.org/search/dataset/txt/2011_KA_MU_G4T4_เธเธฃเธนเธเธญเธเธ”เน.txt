
ชีวิตที่เรียนรู้....ของครูเพลิน     

            ชื่อ  เปรม (ครูปอนด์)    จารุวรวิรัตน์    หน่วยวิชา  ดนตรีชีวิต    ชั้น  4

๑.กิจกรรมที่ก่อให้เกิดการเรียนรู้มากที่สุด คือ
  - กิจกรรม Movement แนวความคิดของกิจกรรม จะเสริมสร้างการพัฒนาการของร่างกาย
    และสมองให้เกิดความสัมพัธ์กัน โดยใช้เพลงเป็นสื่อกลางในการทำกิจกรรม เพราะว่า
    เพลงจะมีจังหวะ หนัก  เบา  ช้า และเร็ว ที่ต่างกัน  เด็กๆ ก็จะได้เรียนรู้การเคลื่อนไหวของ
    ร่างกายตนเองให้เข้ากับจังหวะและทำนอง  ได้อย่างสนุกสนาน
  - ลักษณะการเรียนรู้ที่เกิด เด็กๆ จะมีปฏิกริยาทางร่างกาย ต่อพบทเพลงที่ได้ยิน โดยผ่านการเคลื่อนไหว และอีกทั้งเป็นการ
    ฝึกสมาธิและสายตา ในการสังเกตุคนรอบข้าง เพื่อให้เคลื่อนไหวให้ไปในทิศทางเดวกัน
 - ลักษณะของกิจกรรม จะเป็นการให้เด็กๆ ได้ฟังเพลง โดยที่ครูได้นำท่าทาง การเคลื่อนไหว หรือ ให้เด็กได้เป็นผู้นำในการ
    เคลื่อนไหวผ่านบทเพลง เป็นกลุ่มวงกลม หรือ กลุ่มย่อย บทเพลงที่ใช้จะมีทั้งจังหวะ ต่างๆ กัน ให้เด็กได้คิดล่วงหน้าถ้าเกิดได้ยินเพลงนี้ควรเคลื่อนไหว ไปในลักษณะใดได้บ้าง และยังเป็นการฝึกประสาทสัมผัส ผ่านการ ส่ง โยน  รับ ลูกบอล หรือวงหวาย เป็นต้น

๒. ความรู้ที่มีมาก่อน 
 - เด็กๆ ได้พัฒนากล้ามเนื้อร่างกาย ผ่านการเรียนรู้  การร้อง การฟัง จังหวะและทำนอง ต่างๆ ของเพลงมาก่อน

๓. ประเด็นที่ได้เรียนรู้
ในมุมของเด็กๆ
- เกิดความสนุกสนาน ผ่านกิจกรรม
- เด็กๆ ได้มีปฏิสัมพันธ์ทีดีกับเพื่อนร่วมชั้นเรียน
- มีสมาธิอยู่กับท่าทางการเคลื่อนไหวให้เข้ากับบทเพลงได้

ในมุมของครู
- ได้สร้างบรรยากาศที่ดีในการเรียนรู้ ให้เกิดความสนุกสนาน
- ครูได้เชื่อมตัวเองเข้ากับเด็ก และเรียนรู้ร่วมกันไปกับเด็ก ๆ 
- เด็กๆ จะมีความตั้งใจในการทำกิจกรรม มากขึ้น 

๔. ชิ้นงานประกอบ
- เด็กๆ จะได้ใช้ อุปกรณ์ เช่น วงหวาย ลูกบอล ประกอบการเคลื่อนไหว โดยผ่านการ ส่ง โยน และรับ เป็นต้น 

๕. ปัจจัยความสำเร็จ
- ครูและเด็ก จะต้องมีความสัมพันธ์ที่ดีต่อกัน ไม่มีช่องว่างที่ห่างกันมากเกินไป
- เสริมสร้างบรรยากาศภายในชั้นเรียนให้เด็กได้มีสมาธิมากขึ้น
- มองให้ออกถึงภาวะการเรียนรู้ของเด็กแต่ละคนว่ามี ความสามารถไม่เท่ากัน  ในการทำกิจกรรม  

๖. ประเด็นที่จะนำไปพัฒนาต่อ
-  การฝึกสมาธิให้เด็กได้นำไปใช้ในการเรียนรู้วิชาอื่นๆ ได้
- พัฒนาประสาทสัมผัสของร่างกายให้แข็งแรง ดีมากขึ้น
- เสริมสร้างบรรยากาศที่ดีในการเรียนการสอน

