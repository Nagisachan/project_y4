
ชื่อ ครูกุ้ง รุ่งนภา พานิชนอก
รู้เรียน เปลี่ยนตัวตน
                          ในห้องเรียนยามเช้าที่มีบรรยากาศของการเรียนรู้ที่มีความหลากหลาย บางกลุ่มอ่านหนังสือ วาดรูป นั่งคุยกัน เล่นของเล่นเป็นกลุ่มจนเสียงสัญญาณดังบอกเวลา ทุกคนเก็บของเล่นเตรียมตัวไปเข้าแถวหรือทำกิจวัตรส่วนตัวให้เรียบร้อยก่อน เด็กชายตัวเล็กที่สุดของห้องยังคงนั่งอ่านหนังสืออย่างเพลิดเพลินราวกับว่ามีไม่มีอะไรเกิดขึ้น ครูและเพื่อนๆต้อง คอยเตือนอยู่เสมอ ถึงจะหยุดอ่านและมาร่วมเข้าแถวกับเพื่อนทำกิจกรรมการเรียนรู้ต่อไป
     อินสามารถเคลื่อนไหวร่างกายได้คล่องแคล่วว่องไวมาก มีทักษะในการเล่นกีฬาที่โดดเด่นมากเป็นกำลังสำคัญของทีมที่การเล่นกีฬาทุกครั้งจะมีคนนึกถึงก่อนใครเสมอ แต่ภายในห้องเรียนของการทำงานกลุ่ม ตลอดเวลาของการเรียนรู้ขณะเรียนหรือทำกิจกรรมที่ต้องอยู่กับที่นั่งอินมักจะชอบการอ่านหนังสือหรือหาสิ่งที่อยู่ใกล้ตัวมาเล่น เช่น ยางลบ ดินสอ ไม้บรรทัด ในมือมักจะมีสิ่งของอยู่ตลอดเวลา นำมาเล่นขณะที่ครูสอนอยู่บ่อยครั้ง ทำให้ไม่สามารถติดตามการเรียนรู้ได้ต่อเนื่องทำให้ครูหลายๆ ท่านที่มาสอนต้องคอยเตือนอยู่บ่อยครั้ง พอครูเตือนได้สักพักอินจะหยิบสิ่งของที่อยู่ใกล้ตัวมาเล่นอีก ทำให้ครูคอยสังเกตดูการเรียนรู้และพฤติกรรมที่เกิดขึ้นขณะกำลังเรียนในทุกสาระวิชา จากการสังเกตเป็นเวลาหลายสัปดาห์และทำการจดบันทึกพฤติกรรมการเรียนรู้ สังเกตพฤติกรรมการเรียนที่ครูจัดหลากหลายกิจกรรมหากเป็นกิจกรรมที่ต้องใช้ร่างกาย ต้องเคลื่อนไหว หรือการทำงานประดิษฐ์สร้างสรรค์ เช่นงานฝีมือ งานวาดรูป อินทำได้สวยงามจึงทำให้การเรียนรู้ของอินจะได้รับการเรียนรู้ที่ดี อินให้ความสนใจร่วมมือได้ดีในการทำกิจกรรมและชื่นชอบกับกิจกรรมที่ต้องใช้ร่างกายในการเคลื่อนไหวและการลงมือปฎิบัติหากเป็นกิจกรรมเกี่ยวกับวิชาการทักษะที่ต้องใช้กระบวนการคิดจะไม่สามารถเรียนรู้ได้อย่างต่อเนื่องจนจบกิจกรรม
                            ในขณะที่นั่งเรียนต้องหยิบจับสิ่งของในมืออยู่ตลอดเวลาได้ช่วยเหลือโดยการเข้าไปพูดคุยในขณะที่กำลังเล่นดินสอ หรือหยิบหนังสือขึ้นมาอ่านในเวลาเรียนในช่วงหลังนี้เมื่อคุณครูอินน้องจะรู้ตัวได้เร็วทำตามที่ครูแนะนำได้ทันที และอินมักจะขอออกไปเปลี่ยนอิริยาบถ เมื่อกลับเข้ามาในห้องเรียนอีกครั้งก็จะสามารถติดตามการเรียนรู้ของตนเองได้ต่อจนกระทั่งจบกิจกรรมการเรียนรู้

-906449207700



