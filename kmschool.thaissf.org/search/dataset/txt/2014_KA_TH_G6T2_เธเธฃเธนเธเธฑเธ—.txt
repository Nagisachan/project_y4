
70453259017000-709551-93815100ความทุ่มเทของครู ...
คือ พลังขับเคลื่อนการเรียนรู้ของเด็กๆ
โดย ครูนันทกานต์  อัศวตั้งตระกูลดี (ครูนัท)
วิชาภูมิปัญญาภาษาไทย ชั้น ๖

ครู หรือ ครุ หมายถึง หนัก  หากใครได้มีโอกาสสัมผัสกับอาชีพนี้ คงจะพูดเป็นเสียงเดียวกันว่า เป็นงานที่หนัก  หนักนั้นคงเป็นความหนักที่เกิดขึ้นจากความทุ่มเทแรงกายและแรงใจ เพื่อลูกศิษย์ของเรา  ดังนั้นจึงไม่แปลกที่คนเป็นครูจะรู้สึกเหนื่อยกายขึ้นมาได้  แต่ที่สำคัญ คนเป็นครูไม่เคยรู้สึกเหนื่อยใจเมื่อต้องทำงานเพื่อลูกศิษย์ของครูทุกคน
การเรียนรู้ของนักเรียนชั้นประถมศึกษาปีที่ ๖  สำหรับครูก็มีความหนักอยู่หลายๆเรื่อง  จากการสอนในปีการศึกษาก่อนๆ  ครูหน่วยวิชาภูมิปัญญาภาษาไทยชั้น ๖ จะต้องรับหน้าที่ในการพัฒนาการเขียนของนักเรียนอยู่เสมอ โดยเฉพาะการฝึกทักษะ “การเขียนงานเชิงวิชาการ”
ในปีการศึกษา ๒๕๕๖ ที่ผ่านมา การออกแบบแผนการสอนเรื่องการเขียนงานเชิงวิชาการนั้น ครูจะคัดเลือกตัวอย่างบทความเชิงวิชาการต่างๆมาให้นักเรียนได้ดูเป็นแบบอย่าง ๓ แหล่งข้อมูล  จากนั้นชวนกันอ่านแล้ววิเคราะห์ภาษาในงานเขียนร่วมกัน  ชวนนักเรียนจัดลำดับประเด็นจากงานเขียนแต่ละงาน  แล้วเปิดโจทย์ให้นักเรียนนำข้อมูลจากแหล่งข้อมูลที่ครูให้มาเขียนเรียบเรียงให้เป็น งานเขียน ๑ ชิ้น   ...  หากนึกภาพตามคงจะเห็นภาพนักเรียนที่ส่งเสียงโอดครวญหลังจากได้ยินโจทย์นี้ พร้อมกับสีหน้าที่แสดงออกถึงความรู้สึกเบื่อกับการเขียนอย่างชัดเจน  เป็นที่แน่นอนว่า “งานชิ้นนี้ช่างไร้ซึ่งแรงบันดาลใจและความรู้สึกอยากทำงาน” ถึงแม้ว่าผลงานที่ได้ จะออกมาตามแบบแผนที่ครูตั้งเป้าหมายไว้ก็ตาม
ในปีการศึกษาใหม่ คือ ปีการศึกษา ๒๕๕๗  เนื้อหาทักษะที่ครูสอนก็ยังคงเหมือนเดิม  แต่หากใช้วิธีการเดิมๆก็คงจะต้องพบกับบรรยากาศเช่นเดิมนั้นอีก  จึงเป็นที่มาของการทุ่มเทในการทำงานของครูอย่างจริงจังในขั้นแรก  คือ  การออกแบบแผนการเรียนรู้ในภาควิริยะที่นักเรียนจะได้เรียนรู้เรื่องรามเกียรติ์ ซึ่งในภาคนี้นักเรียนจะได้รู้ว่า เรื่องรามเกียรติ์มีความสำคัญอย่างไร  มีความเป็นมาอย่างไร  และมีตัวละครอะไรบ้างที่น่าสนใจ  ประเด็นเหล่านี้จะเป็นพื้นฐานความรู้ที่จะไปต่อยอดการเรียนรู้ในภาคจิตตะได้
-687070-200787000ดังนั้น ครูจึงออกแบบแผนการเรียนรู้ โดยนำความรู้พื้นฐานที่นักเรียนมีอยู่ในภาคเรียนฉันทะ คือ ทักษะการเขียนงาน ให้มีเสน่ห์ในงานเขียน โดยครูเคยตกลงกับนักเรียนไว้ก่อนหน้านี้ว่า “ไม่ว่าจะเขียนงานใดๆขอให้คำนึงถึงเสน่ห์ในงานเขียนทุกครั้ง” (หากฟังประโยคนี้คงจะนึกว่าครูบังคับไม่ใช่น้อย  แต่เงื่อนไขนี้ได้ผ่านการสร้างแรงบันดาลใจในการเขียนมาตั้งแต่การเรียนรู้ภาคฉันทะแล้ว  โดยเกิดขึ้นมาจากกระบวนการอ่านงานเขียนร่วมกัน และช่วยกันชื่นชมงานเขียนของเพื่อน เลือกสรรข้อดีหรือความน่าสนใจในงานเขียนของเพื่อนขึ้นมา จนเกิดเป็นประเด็นต่างๆ ดังนั้นจึงไม่ทำให้นักเรียนเกิดความรู้สึกอึดอัดหรือถูกบังคับได้)
52514588900เสน่ห์ในงานเขียนมีดังนี้
๑.  สร้างสรรค์รูปแบบงานเขียนได้น่าสนใจ น่าอ่าน
๒.  เขียนเชื่อมโยงคำและความได้ดี
๓.  ใช้ถ้อยคำในการสื่อความหมายได้อย่างชัดเจน ตรงประเด็น
๔.  เขียนแบ่งย่อหน้า เป็นประเด็นชัดเจน มีเกริ่นนำและสรุปทุกครั้ง
๕.  เขียนอธิบายขยายความ ยกตัวอย่าง และให้เหตุผลประกอบในงานเขียน
๖.  เขียนสอดแทรกความคิดและความรู้สึก
๗.  ภาษาสวย น่าอ่าน ด้วยเสน่ห์ของคำซ้อน
00เสน่ห์ในงานเขียนมีดังนี้
๑.  สร้างสรรค์รูปแบบงานเขียนได้น่าสนใจ น่าอ่าน
๒.  เขียนเชื่อมโยงคำและความได้ดี
๓.  ใช้ถ้อยคำในการสื่อความหมายได้อย่างชัดเจน ตรงประเด็น
๔.  เขียนแบ่งย่อหน้า เป็นประเด็นชัดเจน มีเกริ่นนำและสรุปทุกครั้ง
๕.  เขียนอธิบายขยายความ ยกตัวอย่าง และให้เหตุผลประกอบในงานเขียน
๖.  เขียนสอดแทรกความคิดและความรู้สึก
๗.  ภาษาสวย น่าอ่าน ด้วยเสน่ห์ของคำซ้อน







ในภาคเรียนนี้ ครูจึงพัฒนาทักษะการเขียนต่อยอดจากภาคฉันทะ โดยฝึกการเขียนงานเชิงวิชาการ 
ครูทำอย่างไรในภาคเรียนนี้
เนื่องจากในภาคเรียนนี้  นักเรียนจะเรียนรู้ข้อมูลพื้นฐานต่างๆจากเรื่องรามเกียรติ์  หากสืบค้นความรู้กันจริงๆ  เรื่องรามเกียรติ์ก็มีความรู้กระจัดกระจายอยู่มาก  ครูจึงออกแบบแผนการสอนโดยให้นักเรียนเป็นผู้ตั้งคำถามจากข้อสงสัยที่นักเรียนอยากรู้เกี่ยวกับเรื่องรามเกียรติ์เอง  โดย Input ทรัพยากรให้นักเรียนด้วยการชมวีดิทัศน์รายการคุณพระช่วย ตอน รามายณะนานาชาติ แล้วจึงให้ตั้งคำถามจากข้อสงสัยที่เกิดขึ้นมากที่สุดออกมา
-710565-199498000ขณะที่ออกแบบแผนการสอนนี้ ครูเองก็เกิดความรู้สึกกังวลใจว่า เมื่อนักเรียนตั้งคำถามมาแล้ว จะทำอย่างไรให้นักเรียนได้คำตอบนั้น  แน่นอนว่า คำถามหรือข้อสงสัยต่างๆของนักเรียนคงมีความแตกต่างอยู่มาก ซึ่งหากให้สืบค้นข้อมูลเฉพาะในห้องสมุด ทรัพยากรคงมีไม่เพียงพอที่จะให้คำตอบกับนักเรียน  ดังนั้น ครูจึงเริ่มต้นคาดเดาคำถามที่นักเรียนจะเกิดความสงสัยอยากรู้ แล้วไปค้นหาข้อมูลให้เป็นคลังข้อมูลแก่นักเรียนก่อน
ที่มาของการทุ่มเท
เมื่อครูคาดเดาคำถามของนักเรียนไว้ล่วงหน้า  ก็พบว่า ประเด็นใหญ่ๆที่นักเรียนน่าจะอยากรู้เกี่ยวกับรามเกียรติ์ คือ  ตัวละคร  ที่มา ความแตกต่างของเรื่องรามายณะในแต่ละประเทศ เรื่องราวรามเกียรติ์  และศิลปะต่างๆในรามเกียรติ์  การแสดงโขน ฯลฯ  ครูจึงเดินทางไปสืบค้นข้อมูลดังกล่าวที่ห้องสมุดของโรงเรียน  บ้านครูใหม่ และหอสมุดมหาวิทยาลัยธรรมศาสตร์  เพื่อรวบรวมคลังข้อมูลต่างๆเตรียมไว้ให้นักเรียนล่วงหน้าตามการคาดการณ์ของครู 
5567045230378000เมื่อถึงเวลาสอนจริง ครูเริ่มต้นจัดบรรยากาศการเรียนรู้ ด้วยการจัดวางหนังสือต่างๆไว้ในห้องเรียน เมื่อนักเรียนเห็นหนังสือก็รู้สึกตื่นตาตื่นใจมาก  มีทั้งหนังสือเล่มเล็ก  เล่มใหญ่  หนังสือนิทาน และหนังสืออ้างอิง บทความ  และหนังสือที่หายาก   เมื่อความอยากรู้เกิดขึ้น ครูจึงเปิดโจทย์  “ให้นักเรียนค้นหาข้อมูล จากประเด็นคำถามที่ตนเองสนใจ  โดยมีเงื่อนไขว่าแหล่งข้อมูลที่ได้ จะมาจากหนังสือที่น่าเชื่อถือได้” 
นักเรียนกระตือรืนร้นกับการสืบค้นข้อมูลมาก จนกระทั่งได้ข้อมูลแล้ว ครูจึงให้นักเรียนนำข้อมูลมาเขียนเรียบเรียง  ตามเงื่อนไขดังนี้
๑. ความยาว ๓ หน้า A4 และตกแต่งงานเขียนด้วยลายเส้นไทยที่เกี่ยวข้องกับเนื้อหา
๒. มีการยกตัวอย่างข้อมูลและเขียนข้อสังเกตที่เราค้นพบลงในงานเขียน 
-700405-151447500๓. สร้างชิ้นงานให้มีเสน่ห์ในงานเขียน
๔. เขียนอ้างอิงข้อมูลให้ถูกต้องตามรูปแบบ
เงื่อนไขเหล่านี้เป็นสิ่งที่สังเกตเห็นได้จากการอ่านบทความเชิงวิชาการทั่วๆไป  ในขณะที่ทำงาน ครูจะคอยเน้นย้ำให้นักเรียนทำงานตามเงื่อนไขอยู่เสมอ  นักเรียนมีความตั้งใจและพยายามอ่านข้อมูลเพื่อหาคำตอบจากคำถามของตนเองมาก  บางคนที่หาข้อมูลไม่ได้  ครูก็จะเริ่มต้นทำหน้าที่เป็นที่ปรึกษา คอยให้คำแนะนำ ชี้แนะว่าควรจะหาคำตอบจากหนังสือเล่มไหน  สำหรับบางคนครูก็พบว่าความสงสัยของเขาเกินจากการคาดการณ์ของครูไป เช่น   อยากรู้เรื่องราวเกี่ยวกับเสื้อผ้าเครื่องแต่งกายของตัวละคร  ลายไทยในเสื้อผ้าต่างๆทั้งของตัวละครยักษ์ พระ และลิง ฯลฯ ซึ่งคลังความรู้ที่เตรียมมานั้นไม่เพียงพอต่อคำถามของนักเรียน ครูจึงช่วยด้วยการไปสืบค้นหนังสือเพิ่มเติม บางเล่มหายากและมีราคาแพงมาก จนกระทั่งได้ข้อมูลมา 
การสอนนี้ ทำให้นักเรียนพบว่ามีหนังสือดีๆให้อ่านอีกมากมาย และหนังสือดีๆเหล่านั้นก็มีความรู้อยู่มหาศาล ตอบข้อสงสัยของนักเรียนได้อย่างไม่มีที่สิ้นสุด ทำให้นักเรียนที่เบื่อและไม่ชอบอ่านหนังสือ เริ่มรู้สึกดีขึ้นกับการอ่านและพยายามอ่านได้มากกว่าเดิม  บางคนถึงขั้นขอยืมหนังสือที่ครูมีไปอ่านต่อด้วยตนเอง การอ่านหนังสือ นอกจากจะได้รับความรู้แล้ว ยังเป็นการซึมซับภาษาไปอย่างไม่รู้ตัวอีกด้วย
-16256015367000หากสังเกตดีๆ  จะพบว่า ความทุ่มเทที่ครูมีให้กับการสืบค้นข้อมูลเพื่อเป็นคลังความรู้นี้ เป็นพลังเล็กๆในการขับเคลื่อนการเรียนรู้ของนักเรียนได้เป็นอย่างดี แม้ว่าคลังข้อมูลเหล่านี้จะจัดขึ้นโดยครูเป็นส่วนใหญ่ เพราะในยุคที่สื่อต่างๆมีอิทธิพลกับตัวนักเรียนมาก การสนใจอ่านหนังสือจึงลดน้อยลง รวมทั้งข้อมูลที่มีอยู่ในปัจจุบันก็มีอยู่อย่างมหาศาล ครูจึงมีบทบาทสำคัญที่จะช่วยให้นักเรียนเข้าถึงแหล่งข้อมูลได้มากขึ้น ดีว่าการไป “งมเข็มในมหาสมุทร” อันกว้างใหญ่ ซึ่งหากนักเรียนสามารถสืบค้นข้อมูลที่เกิดจากข้อสงสัยของตนเองได้ จะทำให้เขามองเห็นความสำเร็จในตนเอง มองเห็นความภาคภูมิใจในตนเองและนำไปสู่การเห็นคุณค่าในตนเองได้ ... นักเรียนก็จะไม่หยุดที่จะเรียนรู้!
-688340-297307000หลังจากการทำชิ้นงานนี้  ครูก็ได้จัดนิทรรศการชื่นชมผลงานกัน  นักเรียนต่างแลกเปลี่ยนคำชื่นชมกันทั้งในเรื่องการใช้ภาษาในการเขียน  เช่น  เขียนเรียบเรียงได้สละสลวย  มีการยกตัวอย่างมาอธิบายเนื้อหาอ่านแล้วเข้าใจได้ง่าย ใช้ภาษาเขียนและมีคำไพเราะ  เป็นต้น  เหล่านี้คือทักษะที่สำคัญในการเขียนงานเชิงวิชาการ   บางคำชื่นชมมองเห็นไปถึงการเปลี่ยนแปลงของเพื่อน  คือ  การเห็นความตั้งใจทำงานมากขึ้นผ่านการเขียนงาน  และบางคนรู้สึกสนใจในคำถามที่เพื่อนตั้งขึ้นมาจนอยากรู้ข้อมูลอื่นๆต่อไป
ด้วยเหตุนี้ จึงเป็นที่มาของความรู้สึกที่ว่า ...
-5391151774825004360545158559500“ความทุ่มเทของครู คือ พลังขับเคลื่อนการเรียนรู้ของเด็กๆ
