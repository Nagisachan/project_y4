
754189580010ปรับ...เพื่อความชัดเจน
นางสาวสุนทรีพร  บุญฤทธิ์ (ครูก้อย)
หน่วยวิชาคณิตศาสตร์ ชั้น ๒
ในภาคเรียนฉันทะหน่วยวิชาคณิตศาสตร์มีการปรับรูปแบบแผนการสอนและกระบวนเรียนรู้ที่มีแผนกระดานชัดเจนและสิ่งที่ฉันเห็นชัดที่สุดคือ การปรับแบบทดสอบคณิตศาสตร์เพื่อใช้ในการวัดความรู้ทักษะและกระบวนการทางคณิตศาสตร์  โดยเริ่มจากการทำแบบทดสอบตามจุดประสงค์การเรียนรู้ที่ใช้ทดสอบหลังบทเรียน (สอบรายตอน)  การทำแบบทดสอบได้ยึดเอาวัตถุประสงค์ทางการศึกษาตามแบบของ  Bloom   ด้านความรู้ ความคิด หรือเรียกว่า   ด้านพุทธิพิสัย ซึ่งมี ๖ ขั้นตอน คือ ๑) ความรู้ ความจำ ๒) ความเข้าใจ ๓) การนำไปใช้  ๔) การวิเคราะห์   ๕) การสังเคราะห์   ๖) การประเมิน   มาใช้ในการทำแบบทดสอบว่าแบบทดสอบนั้นสามารถใช้วัดนักเรียนได้ถึงขั้นใด    เมื่อปรับแบบทดสอบแล้วก็ได้มีการปรับการลงคะแนนตามให้เป็นจุดประสงค์ย่อยเพื่อให้สอดคล้องกับแบบทดสอบ และเห็นนักเรียนได้ชัดเจนว่ามีความเข้าใจและไม่เข้าใจเรื่องอะไร ครูผู้สอนจะได้เข้าช่วยเหลือนักเรียนที่ยังพร่องเรื่องนั้นได้ทันเวลา                 รูปแบบของการปรับการลงคะแนนตามจุดประสงค์มีลักษณะ ดังนี้
198120151765
สอบตอนที่ ๑ มีจุดประสงค์ ๔ จุประสงค์
จุดประสงค์ที่ ๑ หลัก ค่าประจำหลัก  คะแนนเต็ม ๑๒ คะแนนจุดประสงค์ที่ ๒ การเปรียบโดยใช้เครื่องหมายเปรียบเทียบ   คะแนนเต็ม ๕ คะแนนจุดประสงค์ที่ ๓ การนับเพิ่ม นับลด  คะแนนเต็ม  ๒  คะแนนจุดประสงค์ที่ ๔ โจทย์ประยุกต์ เปรียบเทียบจำนวน คะแนนเต็ม  ๓ คะแนน


ซึ่งการวัดผลและลงคะแนนตามจุดประสงค์ก็ทำให้ครูเห็นว่านักเรียนมีความรู้ ความเข้าใจ ทักษะวิธีกระบวนการแก้ปัญหาในระดับหนึ่ง  และสามารถเข้าช่วยเหลือนักเรียนได้ ก็แต่พบว่า เมื่อเข้าช่วยเหลือนักเรียนคนที่สอบได้คะแนนน้อย ครูกลับเห็นว่าสาเหตุที่นักเรียนนักเรียนไม่สามารถทำข้อสอบได้มาจากการแปลความโจทย์และวิเคราะห์โจทย์ปัญหาด้วยตนเอง  ไม่ได้มาจากความไม่เข้าใจในแก่นเนื้อหาสาระ หรือขาดทักษะกระบวนการคิดแก้ปัญหาซึ่งเป็นสิ่งที่ฉันกำลังช่วยนักเรียนคนนั้นอยู่   ฉันจึงคิดได้ว่าการดูจากคะแนนสอบครั้งนี้ยังเห็นนักเรียนไม่ชัดเจนพอ  การที่นักเรียนได้คะแนนสอบน้อย อาจเป็นเพราะไม่มีความเข้าใจในแก่นเนื้อหาสาระ   ยังตีความโจทย์ไม่ได้  ทักษะการคำนวณไม่แม่นยำ หรือเป็นเพราะอะไรกันแน่… 

21031203099435ในภาคเรียนวิริยะครูทีมคณิตศาสตร์จึงได้ปรับเพิ่มแบบทดสอบ การตรวจข้อสอบและการลงคะแนนแบบ C S P โดยมาจาก C (concept) ความเข้าใจในแก่นเนื้อหาสาระของเรื่องที่เรียน S (Procedural Skills) ทักษะวิธีการดำเนินการทางจำนวนมีความถูกต้องแม่นยำ P (Problem Solving Processes)   การแปลโจทย์ การประยุกต์ใช้และการใช้โมเดลช่วยคิด การเชื่อมโยงความรู้ การคิดพลิกมุมทดลองและการแสดงเหตุผลทางภาษา    โดยนำประสบการณ์จากที่ได้ลงตรวจข้อสอบวัดผลแบบ PPT (การสอบวัดผลส่วนกลางของโรงเรียนเพลินพัฒนา) มาใช้ทดสอบนักเรียนหลังบทเรียน (สอบรายตอน) โดยมีการปรับเพิ่มการลงคะแนนในตารางดังนี้   







การทำแบบทดสอบ การตรวจและลงคะแนนแบบ C S P ฉันคิดว่าเป็นเรื่องยาก ต้องเตรียมแบบทดสอบ เกณฑ์การตรวจ และการลงคะแนนที่มีความละเอียดมาก   แต่เมื่อได้ลงมือทำจริง ฉันสามารถทำได้ ที่น่าดีใจกว่านั้นคือฉันสามารถนำผลสอบที่ได้มาช่วยเหลือนักเรียนได้อย่างถูกจุด   เห็นว่านักเรียนในห้องส่วนใหญ่ยังพร่องในส่วนใด ครูผู้สอนควรเพิ่มหรือเน้นย้ำในส่วนใด และเห็นนักเรียนแต่ละคนได้ชัดเจนขึ้น ฉันสามรถเรียกนักเรียนมาซ่อมเสริมได้ตรงตามส่วนที่เขายังขาดอยู่ ซึ่งนักเรียนที่ได้รับการซ่อมเสริมอย่างตรงจุดก็เรียนรู้ในห้องได้เข้าใจมากขึ้นผลการเรียนคณิตศาสตร์ของนักเรียนในห้องเริ่มดีขึ้น  นักเรียนมีความรู้สึกที่ดีและสนุกเมื่อเรียนรู้ด้วยความเข้าใจ
