แม่ครูของ เด็กหลังห้อง
เครือข่ายครูสอนดี ครูนอกกรอบ สำนักงานส่งเสริมสังคมแห่งการเรียนรู้ และพัฒนาคุณภาพเยาวชน (สสค.)  โครงการเพาะพันธุ์ปัญญา สำนักงานกองทุนสนับสนุนการวิจัย ( สกว.)

อรุณวรรณ กลั่นกลึง
โรงเรียนท้ายหาด จ.สมุทรสงคราม

การเป็นครูในโรงเรียนที่มากด้วยเด็กกลุ่มเสี่ยง ความรู้ทางวิชาการอาจไม่จำเป็นเท่า หัวใจในการเป็นผู้ให้ และการเสียสละความสุขส่วนตัว เพื่อพร้อมจะเป็นที่พึ่งของนักเรียนในทุกโมงยาม
เมื่อต้นทุนชีวิตต่ำ
โรงเรยีนท้ายหาด จ.สมทุรสงคราม เป็นโรงเรียนขนาดกลางค่อนไปทางเล็ก เปิดสอนในระดับชั้น ม.1- ม.6 มีนักเรียนไม่กี่ร้อยคน ส่วนใหญ่เป็นนักเรียนต้นทุนต่ำ คือมาจากครอบครัวที่มีปัญหา ครอบครัวแตกแยก อยู่กับปู่ย่าตายายหรือญาตพินี่อ้ง ที่อยู่กับผู้ปกครอง ก็ขาดเวลาเอาใจใส่ดูแลเพราะต้องทำงาน 
การคัดกรองโดยใช้การประเมิน	SDQ	และตัดสิน	พบว่านักเรียนมากกว่า	80%	เป็นเด็กกลุ่มเสี่ยง	และกลุ่มเด็กมีปัญหาในด้านต่างๆ	เช่น	ความรนุแรง	ยาเสพติด	และ ด้านเพศ
“ทำอย่างไรให้เด็กๆ ได้มาโรงเรียนทุกวัน ได้เรียนรู้ พัฒนา และเห็นคุณค่าในตนเองบ้าง แม้เพียงเล็กน้อย ก็ดีมากแล้ว”
 คือวิธีคิดของ	ครูอรุณวรรณ กลั่นกลึง	หรือ	ครู ตุ้ม	ครูสอนวิชาวิทยาศาสตร์	ชั้น	ม.1-2	ที่มองเห็นโอกาส อันน้อยนิดของลูกศิษย์กลุ่มเสี่ยง	และอยากมีส่วนช่วยให้ พวกเขาได้เดินไปบนหนทางที่ถูกที่ควร	มีอนาคตที่ดี	โดย ให้การศึกษาเป็นเครื่องมือสร้างโอกาสเหล่านั้น
จวบจนวันหนึ่ง	มีนักเรียนชาย	16	คน	ยกทีมกันมาขอเรียนวิชาเพิ่มเติมวิทยาศาสตร์ชั้น	ม.2	จากการสอบถาม ลูกศิษย์ได้ความว่า	เป็นนักเรียนที่มีประวัติการเรียนเข้าขั้น แย่มาก	มีพฤติกรรมไม่สนใจเรียน	เกรดเฉลี่ยไม่ถึง	2.00	นิสัยก้าวร้าว	เกเร	จนไม่มีครูท่านไหนกล้ารับเข้าชั่วโมงสอน ของวิชานี้	 
“ครูเองก็สะท้อนใจว่าเด็กไม่รู้ว่าจะไปทางไหนดี บางเส้นทางก็ปิดประตูไม่ต้อนรับ ตอนนั้นคิดว่าถ้าเรา ไม่รับนักเรียนไว้อีกคนก็ยิ่งจะส่งผลเสียต่อเขามากขึ้น เลยบอกให้เขาสบายใจว่า ครูยินดีรับสอน ถ้าพวกเรา แน่ใจว่ายินดีเรียนรู้ไปกับครู”
 
เพาะพันธุ์         ปัญญา
เป็นช่วงเวลาที่ครูอรุณวรรณดูแลโครงการเพาะพันธุ์ปัญญา จากสำนักงานกองทุนสนับสนุนการวิจัย (สกว.) ซึ่งเป็นโครงการที่นำงานวิจัยท้องถิ่นมา เป็นเครื่องมือสร้างกระบวนการเรียนรู้ให้นักเรียน ได้ฝึกคิดและลงมือทำ ซึ่งจะช่วยพัฒนาทักษะด้าน การคิดวิเคราะห์ คิดเชื่อมโยง และคิดอย่างเป็นระบบ รวมถึงทักษะชีวิตด้านอื่นๆ ครูอรุณวรรณจึงชักชวน ให้ลูกศิษย์กลุ่มนี้เข้าร่วมโครงการ
เพราะเข้าใจธรรมชาติของนักเรียนท้ายห้องว่า อ่อนด้านวิชาการ	แต่ก็มีจุดแข็งด้านการลงมือปฏิบัติ	ถึงแม้จะกังวลในขั้นตอนที่นักเรียนกลุ่มนี้จะต้องมาเรียนรู้ กระบวนการวิจัย	ซึ่งดูจะเหมาะกับนักเรียนห้องเก่งมากกว่า	แต่ครูอรุณวรรณไม่ได้มุ่งหวังไปไกลถึงขั้นที่นักเรียนจะ สามารถเรียนรู้ขั้นตอนวิธีการได้อย่างทะลุปรุโปร่ง	สิ่งที่ครู คาดหวังเป็นเพียงการปรับปรุงลักษณะนิสัยบางประการให้ ดีขึ้น
งานวิจัยที่ครูอรุณวรรณเล็งเห็นแล้วว่าน่าจะตอบ โจทย์ลักษณะนิสัยและพฤติกรรมพื้นฐานของนักเรียนได้	ควรเป็นเรื่องที่อยู่ใกล้ตัวที่พวกเขาพอจะมีพื้นฐานความรู้	และนำไปสู่การสร้างคุณค่าให้พวกเขาได้	กระทั่งมาบรรจบ ที่ประเด็นการอนุรักษ์ทรัพยากรธรรมชาติและสิ่งแวดล้อม ในท้องทะเล
ส่วนหนึ่งเพราะเราเคยนั่งคิด ทบทวนว่า เรามาเป็นครูอยู่หลายปี นอกเหนือจากตำราแล้ว เราเองไม่ เคยรู้เรื่องบ้านเมืองเลย สังคมกำลัง เปลี่ยนแปลง เราเป็นครูยังไม่รู้เลย แล้วเด็กล่ะ ถ้าเขาเติบโตไปโดยไม่เห็น คุณค่าความเป็นตัวตนของท้องถิ่น ของทรัพยากรรอบข้าง แล้วอะไรจะ เกิดขึ้นกับบ้านเมืองของเรา เราจึงต้อง เปลี่ยนการสอนโดยเฉพาะในห้องเรียน พาเขาไปเรียนรู้รอบตัว ไปรู้จักชุมชน เขาจะได้รัก หวงแหน และรู้จักใช้อย่าง ยั่งยืน
แน่นอนว่าการนำนักเรียนออกไปเรียนรู้นอก ห้องเรียน	ต้องอาศัยการจัดการที่ยุ่งยากซับซ้อนมากกว่า การเดินเข้าไปในห้อง	ที่มีนักเรียนนั่งรอพร้อมหน้า	แล้ว สอนตามหลกัสตูร	ครอูรณุวรรณรู้ดีว่าครูจะต้องตระเตรียม	วางแผน	จัดการ	หลายสิ่งหลายอย่าง	ซึ่งต้องสูญเสียเวลา ส่วนตัว	เหน็ดเหนื่อย	และไม่มีค่าตอบแทน
แต่เพราะเชื่อว่านี่คือการทำหน้าที่ครูที่จะฉุดดึง นักเรียนผู้เปรียบเสมือนพลเมืองชั้นสองของโรงเรียนให้ กลายมาเป็นนักเรียนที่มีสถานะเท่าเทียมผู้อื่น สิ่งที่ครู อรุณวรรณต้องสูญเสียจึงเทียบไม่ได้กับสิ่งที่นักเรียน จะได้รับ

บ้านปลา...    แหล่งเพาะพันธุ์        ความรู้
ครูอรุณวรรณพานักเรียนลงพื้นที่ดอนหอยหลอด ซึ่งมีทั้งชาวบ้านที่เป็นชาวประมงและปราชญ์ชาวบ้าน ที่พร้อมจะมอบความรู้ให้ นักเรียนจึงสนุกสนานและ กระตือรือร้น 
การเปิดพื้นที่ให้นักเรียนได้ใช้ความสามารถเบื้องต้นเพื่อเก็บข้อมูลสำหรับเลือกเรื่องวิจัย	แม้จะตะกุกตะกักไม่ตรงจุด	ขาดความมั่นใจอยู่บ้าง	แต่เมื่อครูอรุณวรรณช่วย กระตุ้นและเสริมแนวทางให้ชัดเจนมากขึ้นเกี่ยวกับการลดลงของทรพัยากรทางทะเล	ลูกศิษย์จังได้หัวข้อวิจัยที่พร้อมลงมือทำ
“สุดท้ายเราก็ได้ความคิดว่าเราจะลอง “สร้าง บ้านปลา” ที่เลือกใช้วัสดุในพื้นที่ทดแทนป่าชายเลนที่ ลดน้อยลงเพื่อเพิ่มพื้นที่ในการอนุบาลสิ่งมีชีวิตเล็กๆ” 
ขั้นตอนการสร้างบ้านปลา	สิ่งแรกที่นักเรียนต้อง เข้าใจคือ	ระบบนิเวศน์พื้นฐานและธรรมชาติวิทยาของสิ่งมีชีวิตทางทะเลที่ต้องมีแหล่งอนุบาล		บ้านปลาคือการจำลอง พื้นที่หลบภัยให้สิ่งมีชีวิตเหล่านี้ได้เข้ามาอาศัย	ซึ่งจะเพิ่มปริมาณประชากรกุ้ง	หอย	ปู	ปลา	และสิ่งมีชีวิตอื่นๆ	ได้	จากนั้นจึงเป็นการเรียนรู้วิธีการสร้างบ้านปลา	โดยใช้วัสดุ ที่หาได้ในท้องถิ่น	
ทั้งครู	ปราชญ์ชาวบ้าน	คนในชุมชน	และนักเรียน	ต่างร่วมกันวางแผน	จัดหาวัสดุอุปกรณ์	กำหนดพื้นที่วาง บ้านปลา	เข้าป่าตัดต้นจาก	ประกอบร่างบ้านปลา	กระทั่ง ทำทุ่นลอยและนำไปปล่อยยังตำแหน่งที่วางไว้	และรอตรวจสอบผลที่เกิดขึ้นว่ามีสิ่งมีชีวิตเข้ามาใช้ประโยชน์ จากบ้านปลามากน้อยแค่ไหน	
ในแต่ละวันที่นักเรียนได้ร่วมงานกับชาวบ้าน	ครู อรุณวรรณจะใช้วิธีการ	ถามคือสอน	เพื่อสร้างการเรียนรู้ ให้นักเรียนในจังหวะที่เหมาะสม		เพราะครูเข้าใจว่านักเรียน กลุ่มนี้ขาดทักษะด้านการคิด	สังเกต	และตั้งข้อสงสัย	ซึ่ง เป็นจุดเริ่มต้นสำคัญของการเรียนรู้ในบริบทที่มากขึ้น
ช่วงแรกๆ ยอมรับว่าเด็กกลัว ไม่กล้าเอามากๆ เขากลัวว่าตอบไม่ได้ อาย และไม่เคยชินกับการฝึกคิด ต้องตอบเดี่ยวๆ ด้วยตนเอง ครูต้องหาแรงจูงใจบ้างเล็กๆ น้อยๆ เพื่อช่วยกระตุ้น เป็นแรงเสริม เช่น ครูจะให้คะแนนเมื่อ นักเรียนตอบ ซึ่งใช้ได้ผลดี และยังฝึก ความกล้า ฝึกความซื่อสัตย์ คือเด็กจะมาบอกคะแนนที่ตัวเองได้สะสมไว้เมื่อ หมดชั่วโมง ให้ครูบันทึกเก็บไว้สามารถ เป็นเทคนิคหนึ่งที่ใช้ประเมินนักเรียนได้อีกด้วยแม้ว่าเป็นแรงจูงใจที่เกิดจาก ภายนอกก็ตาม  แต่ก็ยังดีกว่าไม่มีเลย”
เทคนิคการถามคือสอนของครูอรุณวรรณ	เริ่มจากคำถามง่ายๆ	ให้นักเรียนค่อยๆ	คิดเชื่อมโยงเหตุผล	และ ค่อยๆ	เพิ่มความเข้มข้นมากขึ้นตามลำดับ	ตามแต่ละ สถานการณ์	
บางครั้งอาจใช้การตอบแบบสมัครใจ ยกมือ ตอบ แต่บางครั้งอาจต้องเปลี่ยนเป็นสุ่มเลือกให้ตอบ และบางคำถามเมื่อมีนักเรียนตอบแล้ว ครูก็จะสุ่มต่อ ไปเพื่อให้นักเรียนได้แสดงความคิดเห็นต่อคำตอบ ของเพื่อนด้วย ทำให้ห้องเรียนตื่นตัวตลอดเวลา เด็กหลายคนสนุก และเมื่อได้ฝึกคิดมากขึ้น ก็สามารถ คิดตอบได้มากขึ้น เด็กๆ เริ่มภูมิใจและมั่นใจในตัวเอง มากขึ้น  กล้าแสดงออกมากขึ้น 
 
 เมื่อเด็กท้ายห้องเปลี่ยนไป
ในอดีต ครูอรุณวรรณ หรือ ครูตุ้ม มักจะสอน สอน และสอน เพื่อมุ่งเก็บคะแนนให้มากที่สุด ใช้อำนาจ จัดการกับเด็กๆ เพื่อให้นิ่งและทำตามที่สั่ง 
แต่จากประสบการณ์ทั้งทางตรงและทางอ้อม	รวมถึงการได้เรียนรู้กระบวนการพัฒนาผู้เรียนและผู้สอนที่เกิด จากภายในที่ชื่อ	จิตตปัญญาศึกษา	ครูตุ้มจึงได้ปรับ เปลี่ยนห้องเรียนเดิมให้กลายเป็นพื้นที่ปลอดภัย	สร้างความรักและความไว้เนื้อเชื่อใจระหว่างครูและศิษย์ให้เกิดขึ้น
การนำวิธีการเดียวกันนั้นมาปรับใช้กับห้องเรียนบ้านปลา	คือมองนักเรียนท้ายห้องอย่างเข้าใจ	และดึง ด้านดีที่มีอยู่ในตัวลูกศิษย์ออกมา	ครูตุ้มพบว่าแค่เด็กๆ	ได้มีโอกาส	ได้มีกิจกรรม	ได้มีพื้นที่สร้างสรรค์	ได้มีคนที่ คอยดูแลและห่วงใย	และได้มีกระบวนการที่เหมาะสม กับเขา	อย่างโครงงานสร้างบ้านปลา	การเปลี่ยนแปลงจะ เกิดขึ้นได้จริง
ครูจำภาพนักเรียนตื่นแต่เช้า มา ตามการนัดหมายของปราชญ์ชาวบ้าน ได้ ขนาดอากาศเย็นมาก  แต่ทุกคนก็มาพร้อมกันตรงเวลา พอจะลงเรือออก ทะเล เขาก็คิดกันว่าถ้าเกิดเหตุการณ์ ไม่คาดฝันขึ้นจะทำอย่างไร เขาเตรียม ห่วงยางขนาดใหญ่แบกมาลงเรือกันเอง ครูก็ไม่คิดเหมือนกันว่าเขาจะคิดเองได้  “พอลงทะเลจริงเขาก็ยิ่งตื่นเต้น แม้อากาศตอนกลางวันจะร้อนมาก เรือก็โคลงเคลงจนคลื่นไส้เวียนหัว แต่เด็กๆ ก็ไม่เกี่ยงกัน ช่วยกันทำงาน จนวางบ้านปลาเสร็จ พวกเขาสนุกสนาน กันมาก”
จากการถอดบทเรียนที่ครูอรุณวรรณให้นักเรียน สะท้อนการทำงาน	โดยใช้ภาพวาดและการเขียน	สิ่งที่ครู มองเห็นจากผลงานลูกศิษย์	คือ	การทำงานเป็นทีม	อดทน อดกลั้น	รู้จักการรอคอย	กล้าแสดงออก	รับผิดชอบ	ยอมรับ ในตัวเองและเห็นคุณค่าผู้อื่น	กระทั่งมีเพื่อนครูบางคน ออกปากว่านักเรียนกลุ่มเดิมนี้เปลี่ยนแปลงไปจากเดิม
“แปลกใจมาก นักเรียนกลุ่มนี้จะมาโรงเรียนกัน ไม่ขาด ไม่หนีเรียน เหมือนเมื่อก่อน”
สำหรับครูอรุณวรรณแล้ว “อะไรคือสิ่งที่ดีที่สุด สำหรับลูกศิษย์”	โดยเฉพาะกับลูกศิษย์ผู้ด้อยโอกาส	
 ครูอรุณวรรณพร้อมจะทำได้เสมอเพราะหวังเพียงว่า
  ทำอย่างไรให้เด็กๆ ได้มาโรงเรียน ทุกวัน ได้เรียนรู้ พัฒนา และเห็น คุณค่าในตนเองบ้าง แม้เพียงเล็กน้อย ก็ดีมากแล้ว