
ครูแตน
ความประทับใจจากป่าชายเลน

กิจกรรมแม่สีขั้นที่ 3 วรรณะของสี หัวข้อ “ความประทับใจจากป่าชายเลน”
เป้าหมายหลัก การผสมสีตั้งแต่แม่สีขั้นที่ 2 – แม่สีขั้นที่ 3 - และการแบ่งวรรณะของสีไปสร้างเป็นผลงานภายใต้หัวข้อที่กำหนด
สถานการณ์ปัญหาเปิด ให้นักเรียนสร้างผลงานโดยเลือกวรรณะของสีมา เป็นวรรณะหลักในการสร้างผลงานภายใต้ หัวข้อ “ความประทับใจจากป่าชายเลน”
ขั้นตอนที่ทำได้ดีที่สุด คือ การให้หัวข้อจากความประทับใจในสถานที่ที่ไป โจทย์ที่ทำให้นักเรียนได้ระลึกถึงความสุข ความทรงจำดีๆ ความประทับใจจากสถานที่ที่ได้ไป และสามารถถ่ายทอดออกมาได้
สิ่งที่ได้เรียนรู้จากตนเอง คือ
- การบรรยายเพื่อให้นักเรียนได้ระลึกถึงความทรงจำและความสุข ความสนุกสนานของสถานที่ที่ได้เดินทางไปอีกครั้ง
-    ความพร้อมของอุปกรณ์
-   การถ่ายทอดความรู้สึกของเด็กแต่ละคนอาจมีสิ่งที่เหมือน แต่ทุกคนก็มีความแตกต่างและมีการเรียนรู้ การทำงานที่มีความเป็นรูปแบบเฉพาะตัว
-  สิ่งที่ได้เรียนรู้จากเด็ก เด็กสามารถคิดค้นเทคนิคในการลงสีด้วยประสบการณ์ หรือการทดลองทำ และทำให้เกิดภาพที่ดูแปลก และมีความหลากหลาย เช่น การใช้พู่กันจุ่มสีแตะเพียงเบาๆ ก็จะเกิดเป็นพุ่มไม้หรือดอกไม้
ความสำเร็จ นักเรียนมีความตื่นเต้นและกระตือรือร้นในการทำงาน เพราะสามารถสร้างผลงานตามความคิดอย่างอิสระอย่างเต็มที่ เมื่อเกิดความเข้าใจในการผสมสี และสามารถสร้างอารมณ์ของภาพจากการใช้วรรณะของสี เช่น วรรณะสีเย็นแสดงบรรยากาศตอนเช้าหรือพลบค่ำ หรือวรรณะสีร้อนอาจใช้ตอนพระอาทิตย์ขึ้นหรือพระอาทิตย์ตกดิน
ประเด็นที่จะนำไปพัฒนาต่อ คือ การให้เด็กสามารถผสมผสานสีโทนร้อน และโทนเย็นเข้าไปในภาพ เพื่อให้เกิดความลงตัวและมีองค์ประกอบของภาพที่สมบูรณ์
 
 
