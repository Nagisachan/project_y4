
“ เข้าใจผู้เรียน ปรับเปลี่ยนกระบวนการ ”



จากการได้สังเกตการสอนในภาคเรียนวิริยะ สัปดาห์ที่ 6 - 7 ในวิชามานุษกับโลก ในห้องเรียนระดับชั้น ๓/๑ โดยมีครูโอ่งเป็นครูผู้สอนในคาบนั้น ดิฉันได้พบว่าเด็กหญิงธีรการณ์ ถิรคุณโกวิท (แพท) จะไม่ค่อยชอบเรียนวิชานี้ ไม่ชอบจดบันทึกลงในใบงาน และไม่ค่อยให้ความสนใจกับวิชานี้เลย 
ในขณะที่เพื่อน ๆกำลังจดหรือคิดบันทึกผลการทดลอง หรือแสดงความคิดเห็นกับครู แพทจะนั่งนิ่ง หรือเล่นอย่างอื่น ไม่ลงมือทำงาน ครูเห็นดังนั้นเลยเข้าไปถาม และก้มลงมองกระดาษใบงานที่ว่างเปล่า
ครูปาง : หนูไม่เข้าใจตรงไหน ถามครูได้นะคะ
แพทได้แต่พยักหน้า แต่ไม่ตอบอะไร อาจเป็นเพราะครูปางเพิ่งเข้ามาใหม่ เขาเลยยังไม่กล้าถามอะไร      ครูปางคิดในใจ ครูก็เลยเดินผ่านไปเพื่อดูนักเรียนคนอื่นต่อ แต่ก็ยังคอยสังเกตแพทอยู่เสมอ และเมื่อเวลาใกล้หมด ครูปางเดินไปถามอีกครั้ง ใบงานของแพทก็ยังมีเขียนบ้าง แต่ยังไม่เสร็จสมบูรณ์
ครูปาง : แพทถามครูได้นะคะ ครูไม่ดุหนูหรอก หนูไม่เข้าใจตรงไหนเอ่ย
แพทก็ยังคงเงียบเหมือนเดิม 
ครูปาง : หนูไม่ชอบเขียนใช่ไหม เมื่อแพทได้ยินคำถามนั้นก็รีบพยักหน้าทันที 
ครูปาง : งั้นแพทลองเขียนให้มันสั้นขึ้น สรุปใจความสำคัญ ตามที่หนูเข้าใจ แต่ถ้าหนูจะไม่เขียนเลย     ผลการทดลองครั้งนี้ก็จะไม่เสร็จสมบูรณ์ งานก็จะค้างได้ หนูคงไม่อยากมาตามงานใช่ไหม
แพท : ใช่ค่ะ ครูปางคะ งั้นถ้าหนูจะสรุปแบบนี้ จะดีไหมคะ… 
แล้วครูก็ได้ช่วยแพทในการสรุปผลการทดลอง จะให้เขาอ่านคำถามให้เข้าใจว่าถามอะไร แล้วให้หาคำตอบ  ลงมาใส่ พอสรุปผล ดูจากตารางการทดลองทั้งหมดว่า เราสามารถสรุปได้อย่างไรบ้าง โดยดูจากในตารางแล้วมาสรุป จึงทำให้แพทส่งงานเสร็จทันเวลา
พอตอนเย็น ก็ได้พบเจอแพท จึงได้มีการสอบถามคุยกันส่วนตัว แพทจะไม่ค่อยชอบวิชามานุษกับโลก เพราะเขียนเยอะ และมันง่วง แต่เขาก็มีการชอบการทดลอง แต่บางอย่างเท่านั้น
แพท : ทำไมต้องเขียนเยอะ
ตอนนั้น ครูปางรู้สึกว่า จะตอบอย่างไรดี ให้เขาเข้าใจ และครูปางก็ยังเป็นมือใหม่กับวิชานี้ แต่ก็ได้ตอบไปว่า
ครูปาง : เพราะจะฝึกให้เราเป็นคนมีเหตุมีผล แถมยังฝึกการเขียนให้ถูกตามลำดับ ทำอะไรก็จะต้องรอบคอบ และการเขียนก็ยังบอกความรู้สึกได้แทนคำพูดได้อีก ถ้าเราเป็นคนขี้อาย 
แพท : อ๋อค่ะ หนูจะพยายาม ถ้าหนูไม่เข้าใจอะไร หนูถามครูปางได้ไหม
ครูปาง : ได้ค่ะ ได้เสมอเลย   (ทั้งครูและนักเรียนก็ยิ้มให้กัน)
หลังจากคุยกันในวันนั้น แพทเริ่มเขียนด้วยตัวเอง แล้วถ้าไม่เข้าใจ จะยกมือถาม ครูแนะนำแพทก็จะเริ่มทำได้เอง และนำมาส่งให้ครูตรวจ แต่ถ้าไม่ผ่าน แพทก็จะรู้สึกไม่อยากทำต่อแล้ว ไม่อยากแก้ ครูจึงใช้คำให้กำลังใจในการทำงาน
ครูปาง : ที่แพทตอบมาถูกค่ะ แต่ยังขาดคำให้เขียนเพิ่มอีกนิดหน่อย แล้วถ้าหนูนำไปแก้ ก็จะได้คะแนนเต็ม งานก็จะได้ออกมาเสร็จสมบูรณ์ หนูก็จะได้ภูมิใจว่าเราทำเอง และเสร็จทันเวลาด้วย
แพท : ค่ะครูปาง พร้อมกับยิ้ม
หลังจากครูปางเข้าไปทำความรู้จักกับนักเรียน ก็เริ่มมีสัมพันธ์ที่ดีกับครู การทำงานชิ้นถัดไปนักเรียนเริ่มเข้าหาครู ครูคอยใส่ใจอธิบายให้นักเรียนเข้าใจในโจทย์และลงมือทำได้ หลังจากนั้นนักเรียนสนใจที่จะเขียนด้วยตัวเองมากขึ้นโดยไม่ต้องคอยถามอยู่เสมอ มีความมั่นใจในการเขียน และมีความพยายามในการแก้งาน ให้งานเสร็จออกมาถูกต้องที่สุดและทำงานเสร็จทันเวลา 

411162529845
ครูปวีร์กุล คงทอง ( ครูปาง ) 
 ครูมานุษกับโลก ช่วงชั้นที่ ๑
