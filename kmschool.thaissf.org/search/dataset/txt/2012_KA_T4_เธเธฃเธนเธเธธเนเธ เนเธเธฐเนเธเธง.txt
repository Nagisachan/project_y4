
-883474-890649เมื่อครูนิ่มอยากเติบโต 
เมื่อวันจันทร์ ที่ ๒๕ มีนาคม ๒๕๕๖  ในขณะที่ ครูหนึ่ง ครูนิ่ม และดิฉันเอง ได้นั่งคุยกันอยู่หลังจากสอนซ่อมเสริมภาษาไทยเสร็จ  ครูนิ่มก็ได้เปรยขึ้นมาว่า.....”หนูอยากสอนให้ได้อย่างที่พี่หนึ่งสอน...  หนูยังเก็บเด็กไม่เก่ง  อยากทำให้ได้อย่างที่พี่หนึ่งทำ”   ทันทีที่ครูนิ่มพูดจบดิฉันก็เกิดความคิดขึ้นมาทันทีว่าต้องให้น้องเห็นการเรียนรู้ของตนเองผ่านสิ่งที่น้องได้ดูขณะที่พี่หนึ่งสอน  ดิฉันจึงถามขึ้นมาแบบไม่คิดว่า  “ แล้วหนูเห็นอะไรบ้างในการสอนของพี่หนึ่ง”  เมื่อดิฉันพูดจบน้องก็เกิดอาการเงียบไปแป็บนึง  แล้วเกิดบทสนทนา ระหว่างพี่นุ่นกับน้องนิ่มโดยมีพี่หนึ่งฅนต้นเรื่องนั่งฟังอยู่อย่างใกล้ชิด  
น้องนิ่ม..... “เห็นการใช้คำสั่งของพี่หนึ่งที่ชัดเจน เวลที่ให้เด็กๆทำอะไรพี่หนึ่งใช้คำพูดที่ชัดเจน”
พี่นุ่น .....  “ ยังไง”น้องนิ่ม..... “ ก็.............................” 
แล้วน้องก็เงียบไปสักพัก ตอนนั้นในใจของดิฉันรู้สึกระทึกเป็นอย่างมากว่าน้องจะตอบมาว่าอย่างไร แล้วน้องก็ตอบว่า
“..... ใช้คำน้อย  แล้วก็ สั้น  ... ” 
คำตอบที่ครูนิ่มให้มาประทับใจดิฉันมาก  เพราะมันแสดงให้เห็นว่าน้องเห็นแล้วว่าต้องใช้วิธีการใดในการให้เด็กๆดำเนินไปบนกระบวนการเรียนรู้ได้โดยรื่นไหล  เมื่อได้คำตอบแล้วดิฉันก็ไม่รอที่จะถามน้องต่อไปอีกว่า  “.... นอกจากนั้นมีอะไรอีกของพี่หนึ่งที่ชัดเจน.....”    คราวนี้น้องมองหน้าแล้วเงียบไปนาน  ดิฉันจึงตัดสินใจเงียบรอให้น้องคิดก่อน แล้วน้องก็ตอบมาว่า
“..... มีลำดับขั้นตอนที่ชัดเจนในการทำงานของเด็ก เหมือนมีการวางแผนในหัวมาก่อนว่าจะให้ทำอะไรก่อนหลัง...”

คำตอบนี้ยิ่งทำให้ดิฉันอยากถามน้องต่อไป  จึงถามต่อว่า  “.... แล้วมีอะไรอีกที่ชัดเจน.... นอกจากการใช้คำ  ขั้นตอน  แผนในหัว .....”    คราวนี้น้องเงียบไปอีกแล้วทำหน้าครุ่นคิด  ด้วยความใจร้อนของตัวดิฉันเองจึงดัดหน้าโดยการบอกน้องไปว่า
4887595-1905“... นอกจากคำ  ภาษา  และขั้นตอนที่ชัดเจนแล้ว  พี่หนึ่งยังมีภาษากายที่ชัดเจนเวลาสอน  ด้วย...”     แล้วดิฉันก็แสดงท่าทางต่างๆเวลาอยู่ในห้องเรียนให้น้องนิ่มดู  สีหน้าน้องดูสดชื่นขึ้นทันทีหลังจากทำหน้างงๆอยู่   หลังจากนั้นครู่หนึ่ง    ครูนิ่มและครูนุ่นก็ขำกันเสียงดัง  ไม่ว่าการขำนั้น จะมาจากท่าทางของดิฉันทำท่าทางเลียนแบบพี่หนึ่งเสียจนเหมือนเกินพอดี หรืออะไรก็ตาม   วันนั้นเป็นวันที่ดิฉันรู้สึกประสบความสำเร็จในการพยายามทำให้คนคนหนึ่งมีความสุขกับสิ่งที่เขากำลังกังวลอยู่ได้ และดิฉันเชื่อมั่นว่าครูนิ่มจะได้เรียนรู้บางอย่างในเหตุการณ์ครั้งนี้ไม่มากก็น้อย   
นางสาวพัลลภา   อาจฤทธิ์  
