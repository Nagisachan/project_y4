
-3873530416500-4613910-19814200ชื่นใจ…..ได้เรียนรู้กับนักเรียนชั้น๔
ในปีการศึกษา ๒๕๕๙ ครูอัมได้มีโอกาสสอนนักเรียนชั้น ๔ คือ ห้องเรียน ๔/๒ และห้องเรียน๔/๔  ซึ่งเป็นระดับชั้นที่เล็กที่สุดเท่าที่ครูอัมเคยสอนมา กับแผนการสอนชุดใหม่ ครูคู่วิชาคนใหม่แต่เป็นครูเก่า คือ ครูแป๊ะ จึงถือว่าเป็นการปรับตัวอีกครั้งของครูอัมกับประสบการณ์เรียนรู้สิ่งใหม่ ๆ  ซึ่งเป็นที่มาของการเริ่มต้นค้นหาการเรียนรู้ของนักเรียนชั้น ๔ ที่ไม่เคยสัมผัสมาก่อน  แต่เมื่อได้สัมผัสก็ทำเอาครูปวดหัว เหนื่อย อมยิ้ม มีความสุขสลับกันไป เป็นวัฏจักรของความรู้สึกของครูอัมที่ผ่านไปในแต่ละวัน
เริ่มต้นในการสอนคาบเรียนแรกของภาคฉันทะ  ก็ประเมินทักษะและความรู้ของนักเรียนผิดพลาดไป  ครูอัมจัดเต็มกับแผนการสอน ในการสำรวจและจำแนกประเภทของพืชไม้ยืนต้น ไม้พุ่ม ไม้เลื้อย และไม้ล้มลุก ในโรงเรียน แต่ก่อนลงไปสำรวจ ครูอัมก็ทำตามแผนการสอน คือ ต้องทบทวนความรู้เดิม ให้ความรู้และทักษะใหม่ก่อนลงไปสำรวจ บอกเงื่อนไขในขณะสำรวจ และการบันทึก ตามขั้นตอนที่เขียนไว้  ผลปรากฏว่าการประมาณเวลาไม่เหมาะสมกับความสามารถในการสำรวจและการบันทึกงานของเด็ก รวมทั้งการคาดการณ์ความรู้เดิมที่เขียนไว้ในแผนการสอนชั้น ๒ ก็ยังไม่ได้ถูกสะสมเพียงพอที่จะนำไปใช้ได้ทันที  ผลลัพธ์ คือ ไม่สามารถปิดแผนการสอนในคาบเรียนนั้นได้  ดังนั้นหน้าที่ครูจึงต้องปรับแผนการสอนใหม่  ให้ตรงกับความสามารถของนักเรียน  ขณะเดียวกันครูก็เริ่มสำรวจแนวทางการสอนที่เหมาะกับเด็ก เวลาที่ใช้ในแต่ละกิจกรรม ทักษะและความรู้ ที่ต้องการให้เกิดกับผู้เรียน  ซึ่งทำให้ค้นพบว่านักเรียนชอบเรียนรู้ผ่านภาพเคลื่อนไหว(คลิป) การลงมือทำ ถ้ามีเกมส์ท้าทายด้วยก็จะยิ่งชอบ สลับกับการทำงานเดี่ยวกับการทำงานกลุ่มบ้าง  ก็จะทำให้เกิดบรรยากาศการเรียนรู้ที่ดี (ทั้งนี้ก็ขึ้นอยู่กับสภาพอากาศด้วย  ถ้าเรียนช่วงบ่าย อากาศร้อน การเรียนรู้ก็จะเงียบเหงาลงไป ได้เหมือนกัน  เนื่องจากง่วงนอนบวกกับการกินอิ่ม หรือเพลียจากการเล่นช่วงเวลาพักกลางวันมา)    ครูอัมสังเกตว่านักเรียนไม่ได้ชอบรูปแบบการเรียนรู้แบบใดแบบหนึ่งอย่างถาวร และที่สำคัญการพูดบรรยายยาว ๆ ไม่เป็นผลดีต่อการเรียนรู้เลย   ปรากฏการณ์ที่พบเห็นคงจะเดากันได้ คือ นักเรียนจะหลับ จะหันไปวาดรูป  หรือไม่ก็เหม่อไปนอกห้องเรียน  ส่งกระดาษเขียนจดหมายน้อยสื่อสารกัน    อาการเหล่านี้ไม่ได้ทำให้  “ครูรู้สึกภาคภูมิใจกับความรู้ที่จะให้ แต่ผู้เรียนไม่อยากจะรับเลย” เฮ้อ !!!!  ถ้าเป็นเช่นนี้ต่อไปการเรียนรู้จะเกิดขึ้นได้อย่างไร   ฉะนั้นแผนการสอนที่วางแผนล่วงหน้าต้องปรับใหม่ทุกครั้ง  
-486410-106997500ท่าทีของครูก็เป็นสิ่งสำคัญ  ครูก็ต้องอยู่ในวัยเดียวกับผู้เรียนในบางครั้ง คุยในเรื่องที่เด็กสนใจได้   เป็นแม่บ้างในบางครั้ง  เช่น ในขณะไปภาคสนาม(ค้างคืน) เพื่อได้ประสบการณ์เชิงประจักษ์   ครูต้องมีบทบาทเป็นแม่คอยปลอบใจ ให้กำลังใจ   นักเรียนบางคนคิดถึงแม่   ครูอัมเองก็คิดถึงลูกเช่นกัน  เอาเป็นว่าเรามาเป็นแม่ลูกชั่วคราวกันก็แล้วกัน   
การเรียนรู้ในช่วง ๕ สัปดาห์แรกของภาคเรียนและการไปภาคสนาม ถือว่าเป็นช่วงที่สำคัญมากสำหรับหน่วยวิชาประยุกต์ แต่ในช่วงที่ท้าทายกว่า คือ ช่วงประมวลการเรียนรู้จากหน่วยวิชาที่เรียน คือ ธรรมชาติ ฯ และมานุษ ฯ การบ้านเชิงโครงงานและจากภาคสนาม  เพียงแค่ได้ยินก็ท้อแล้ว  เพราะเด็กเพลินพัฒนาไม่ค่อยชอบเขียน   ทั้ง ๆ ที่มีความรู้มากพอที่จะสามารถถ่ายทอดออกมาได้ แต่เมื่อใจไม่อยากเสียแล้ว ครูก็ต้องงัดทุกยุทธวิธีออกมาทดลองกัน  เช่น ให้ลองอ่านงานเขียนของตนเองที่เขียนขึ้น  ในแนวทางของตนเอง เพื่อให้เห็นตัวอย่างการเขียนได้หลากหลายรูปแบบ และสร้างแรงบันดาลใจให้กับนักเรียน  นำตัวอย่างรูปแบบงานที่มีคุณค่าของรุ่นพี่มาให้ดู  การสร้างกำลังใจด้วยคำพูดเพื่อสร้างความฮึกเหิมทางจิตใจก่อนลงมือทำงาน เป็นต้น  ซึ่งการทำงานในรูปแบบนี้ครูประยุกต์ไม่ถนัด จึงได้เชื้อเชิญครูหน่วยภูมิปัญญาภาษาไทยมาช่วย ซึ่งก็ได้รับความร่วมมืออย่างดีจากครูปุ๊กและครูอั๋น   ซึ่งถือว่าเป็นจุดเริ่มต้นที่ดีในการเริ่มต้นงานเขียนกึ่งวิชาการของนักเรียนชั้น ๔  และการทำงานร่วมกันของครูอัมและครูหน่วยวิชาอื่น ๆ ในระดับชั้น ๔  เช่นกัน  
ช่วงท้ายของภาคเรียนสัปดาห์ที่ ๙-๑๐ จึงได้พบว่าการทำโครงงานสังเคราะห์ต่อยอดนักเรียนสนุกขึ้น แต่รูปแบบการลงมือทำจะแตกต่างกัน  บางคนถนัดกับการออกแบบสวนเกษตรเชิงนิเวศของคุณลุงสุชล เป็นภาพแผนผังก่อนที่จะลงมือเขียน ซึ่งจะได้รายละเอียดกว่าให้เริ่มต้นจากงานเขียนและวาดออกมาเป็นภาพ  ฉะนั้นขั้นบันไดของการทำงานของนักเรียนบางครั้งจึงต้องมีความยืดหยุ่นบ้าง   เพราะครูอัมพยายามทำตามขั้นตอนที่วางไว้ร่วมกัน แต่ก็ไม่สามารถใช้ได้กับนักเรียนทุกคน  จึงทำให้ต้องลองถอยจากเป้าหมายที่วางไว้  ซึ่งทำให้เราได้ค้นพบวิธีการเรียนรู้และการทำงานของผู้เรียนได้มากขึ้น    รวมทั้งช่วงเวลานี้ก็เป็นโอกาสทอง  เพราะในขณะที่นักเรียนลงมือทำงาน  พวกเขาก็จะได้เห็นผลงานของเพื่อนหลายคน    จึงเกิดแรงบันดาลใจที่อยากจะทำให้ได้ดีเหมือนเพื่อน  ขณะเดียวกันนักเรียนบางคนก็ได้กำลังใจจากเพื่อนในห้อง ซึ่งไม่ได้สนิทกันมากนัก เนื่องจากเพิ่งถูกคละห้องเรียนใหม่ในชั้นเรียนที่ ๔   หรือเป็นช่วงเวลาที่ผู้เรียนจะได้เรียนรู้เทคนิคการทำงานต่าง ๆ จากเพื่อน เช่น การระบายสี  ผู้เรียนวัยนี้จะชอบระบายสีมาก  หรือการวาดรูปให้ดูเหมือนจริง  เป็นต้น
-429260-119697500สัปดาห์ที่ ๑๐ คือการนำเสนอสิ่งที่ออกแบบไว้ รวมทั้งนำเสนอการเรียนรู้และการทำงานของตนเองผ่านการทำโครงงาน สำหรับในภาคเรียนแรก เราจะเรียกว่า “ชื่นใจได้เรียนรู้ ภาคเผยตน”  ซึ่งเป็นช่วงเวลาที่มีคุณค่ามาก   เพราะครูจะได้เข้าใจความเป็นตัวตนของผู้เรียนมากขึ้น  จะการที่ผู้เรียนได้สะท้อนตัวตน  ขณะเดียวกันเพื่อน ๆ และคุณครูได้มีโอกาสได้ซักถามที่มาที่ไปของพฤติกรรมการเรียนรู้หรือการทำงานที่แสดงออกมาก  ทำให้เห็นว่าทุกอย่างของผู้เรียนนั้นมีที่มา  เช่น นักเรียนบางคนไม่กล้าแลกเปลี่ยนหรือซักถาม  เพราะผู้เรียนนั้นในอดีตเคยโดนเพื่อนติงว่า “ถามอะไรไม่รู้เรื่องเลย”   ทำให้นักเรียนคนนั้นไม่รู้สึกมั่นใจจนถึงทุกวันนี้  นักเรียนบางคนเขียนลายมือสวยมาก   ซึ่งมีที่มาว่าเมื่ออยู่ที่บ้านผู้ปกครองคอยนั่งอยู่ข้าง ๆ คอยดูคุณภาพของการทำงานในแต่ละชิ้น  ถ้าเขียนไม่สวยก็จะให้เขียนใหม่  จนทำให้กลายเป็นคนลายมือสวย และเขียนงานมาอย่างประณีต  นักเรียนบางคนทำงานอย่างรีบเร่ง  แต่ขาดคุณภาพ  เนื่องจากชีวิตในแต่ละวันถูกจัดโปรแกรมให้ต้องไปเรียนพิเศษ ไม่มีเวลาว่างเลย ดังนั้นด้วยความรับผิดชอบต่อการส่งงาน  จึงทำให้กลายเป็นคนที่รีบทำงานแต่ขาดการตรวจสอบคุณภาพของงานที่ทำ เป็นต้น   รวมทั้งเป็นโอกาสที่ครูอัมได้รับรู้ปัญหาการอ่าน การเขียนของผู้เรียนมากขึ้น  นักเรียนบางคนไม่ชอบอ่านหนังสือ  จึงส่งผลให้ขาดทักษะการเขียนที่ถูกต้อง หรือบางคนชอบอ่านหนังสือ มีความรู้รอบตัวมาก แต่มีปัญหาในรูปแบบการเขียนถ่ายทอดที่ไม่เป็นลำดับออกมา  จึงเป็นที่มาที่ครูอัมเห็นปัญหาและขอความร่วมมือกับครูมามิ (ครูนิสิตฝึกงานประสบการณ์วิชาชีพในหน่วยวิชาภูมิปัญญาภาษาไทย) ให้ช่วยนำร่องแก้ปัญหาให้กับนักเรียนบางคนที่น่าจะเริ่มต้นได้ก่อน   ซึ่งครูได้ให้กำลังใจกับนักเรียนกลุ่มนี้ว่า หากนักเรียนตั้งใจและอยากจะแก้ไขจริงจัง จะเห็นผลลัพธ์ที่ดีขึ้นแน่นอนภายใน ๑ ภาคเรียนนี้แน่นอน  ซึ่งเท่าที่ครูอัมได้ติดตามนักเรียนกลุ่มนี้ร่วมกับครูมามิก็พบว่า นักเรียนกลุ่มนี้มีความมั่นใจในการแลกเปลี่ยนในห้องเรียนมากขึ้น เมื่อภาษาการอ่านและเขียนดีขึ้น  นักเรียนบางคนเขียนถ่ายทอดออกมาเข้าใจได้มากขึ้น เมื่อครูมามิให้เทคนิค 5 W 1 H ช่วยในการจับประเด็นและเขียนเรียบเรียงออกมา   
สำหรับในภาคเรียนวิริยะครูอัมยิ่งรู้สึกสนุกเมื่อได้เห็นพัฒนาการของนักเรียนชั้น ๔ ในการเขียนอธิบาย  การเขียนประมวลความรู้ที่เปรียบเป็นยาขมของนักเรียน  ซึ่งสามารถทำได้ดีมากขึ้น  ที่สำคัญนักเรียนเริ่มเติบโตเป็นผู้ใหญ่ สะท้อน ยอมรับ การเรียนรู้และการทำงานของตนเองร่วมกับเพื่อนห้องอื่นได้  ทำให้บางคนรู้ว่าข้อบกพร่องของตนเอง คือ การขาดทักษะการสื่อสารที่จะทำให้เพื่อนในกลุ่มยอมรับความคิดเห็น  นักเรียนบางคนสะท้อนว่าเพราะไม่มั่นใจและวางใจในตัวเพื่อนจึงไม่มอบหมายงานให้เพื่อนทำ  ด้วยเหตุนี้งานจึงกระจุกตัวกับเพื่อนบางคนและเกือบทำงานไม่เสร็จ  ตัวเองก็เครียด  บางคนก็สะท้อนว่ารู้สึกภูมิใจกับงานกลุ่มที่ไม่สามารถทำงานโดยลำพังได้    ซึ่งสิ่งนี้ก็เป็นกระจกสะท้อนทำให้ครูอัมได้เข้าใจโลกจริงของนักเรียนมากขึ้น  ได้เข้าใจบทบาทของความเป็นครู  ที่คอยหาช่องทางที่จะพัฒนาหรือแก้ไขผู้เรียน  ซึ่งท้ายที่สุดนักเรียนก็ทำให้ครูเติบโตขึ้นในแต่ละวันเช่นกัน  ครูอัมจึงอยากจะขอบคุณนักเรียนและผู้ที่เกี่ยวข้องในการทำงานครั้งนี้ทั้งหมด  รวมทั้งครูใหม่ที่คอยให้คำปรึกษามาตลอด   สุดท้ายนี้จึงอยากกล่าวว่า
719831739941500-429260-2071370007089140176530





ภาพบรรยากาศการทำงานโครงงานชื่นใจได้เรียนรู้ภาคเรียนวิริยะ (การทำงานเป็นกลุ่ม)
00





ภาพบรรยากาศการทำงานโครงงานชื่นใจได้เรียนรู้ภาคเรียนวิริยะ (การทำงานเป็นกลุ่ม)
857631040195500“ครูอัมชื่นใจที่ได้เรียนรู้กับนักเรียนชั้น ๔”   ค่ะ         
-4254525654000

            




7372985-444500
           
