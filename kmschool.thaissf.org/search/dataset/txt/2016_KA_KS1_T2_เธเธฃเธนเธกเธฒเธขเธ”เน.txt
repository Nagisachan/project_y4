
-895350-104394000 ประตู…สู่การเปลี่ยน แปลง “ใจ” 
 จากการเป็นทำหน้าที่ครูประจำชั้นเข้าสู่ปีที่  ๕ ในช่วงชั้นประถมต้น เจตจำนงในใจที่ตั้งมั่นมาตลอดคือ “ดูแลนักเรียนของเราให้ดีที่สุด” และความในใจที่รู้สึกแย่มาตลอด ๕ ปี คือ “เราอย่าตัดสินเด็กจากสายตาเราเพียงอย่างเดียว” จากประสบการณ์นี้จึงเป็นที่มาของ ครูควรมองเด็กให้ลึกซึ้งให้ครบทุกด้าน แม้แต่ละคนจะผลิบานไม่พร้อมกันก็ตามแต่ จงเข้าใจในความแตกต่างของเค้าโดยให้เวลาเป็นเครื่องพิสูจน์ 
ห้องเรียนห้อง ๒/๑  นักเรียนจำนวน ๓๐ คน  มีความหลากหลาย ทั้ง
พฤติกรรม และด้านการเรียนรู้ ในด้านลีลาการเรียนรู้นี่เอง พอใช้ชีวิตอยู่ร่วมกันจึงเป็นสิ่งที่
ท้าทาย สำหรับการเรียนการสอน ของครู หากการเรียนการสอนไม่สอดรับกับลักษณะของผู้เรียน ก็ทำให้ห้องเรียนเกิดความวุ่นวายในการจัดการชั้นเรียน เพราะการจัดการชั้นเรียนจะเป็นไปด้วยความยากลำบาก ครูประจำชั้นจึงต้องเท่าทันในความแตกต่าง ดูแลนักเรียน และทำหน้าที่สะท้อนพฤติกรรมการเรียนรู้ ตลอดจนความโดดเด่นของแต่ละคนให้ ครูคู่ชั้นหรือครูหน่วยวิชาได้รู้จักในลักษณะการเรียนรู้ของนักเรียนแต่ละคน  ในเบื้องต้นของการดูแลนักเรียนของตนเอง ครูต้องรู้จักในลีลาการเรียนรู้ และพฤติกรรมของนักเรียนในห้องเรียนของต้น สามารถ แบ่งตามเกณฑ์ดังนี้   
อ้างอิงจาก แนวคิดกับรูปแบบลีลาการเรียนรู้  (ดร.มัณฑรา  ธรรมบุศย์) แบ่งไว้ใน ๓ลักษณะ แต่จากการสังเกต พบว่านักเรียนในแต่ละคนมีลีลาการเรียนรู้ ที่ร่วมกันอยู่ ได้ต่อไปนี้ 
ลีลาการเรียนรู้ (Learning Stely)
จำนวน
เรียนรู้ผ่านสายตา
๗    คน
เรียนรู้ผ่านโสตประสาท
๓    คน
เรียนรู้ทางร่างกายและความรู้สึก
๑    คน
เรียนรู้ผ่านสายตา +ด้านร่างกายความรู้สึก
๕    คน
เรียนรู้ผ่านโสตประสาท +เรียนรู้ผ่านสายตา
๔   คน
เรียนรู้ทางร่างกายและความรู้สึก + เรียนรู้ผ่านโสตประสาท
๑๐    คน
รวม
๓๐  คน



-866775-59055000เมื่อได้รู้จัก นักเรียนในห้องของตนเองผ่านการลีลาการเรียนรู้ที่แตกต่าง
แล้ว การสังเกตนักเรียนในแต่ละคน หรือการส่งเสริมในสิ่งนักเรียนมีความโดดเด่นก็จะมีความชัดเจนขึ้น ลีลาการเรียนรู้นี้จึงเป็นประตูหนึ่งที่นำไปสู่การได้เข้าไปรู้จักนักเรียนในที่ “เข้มข้นขึ้น” ได้เห็นลักษณะการเรียนรู้ที่โดดเด่น  หรือพฤติกรรมที่โดดเด่นนั่นเอง  ซึ่งในความเข้มข้นนี่เอง ครูจึงต้องมีการมองที่มีความละเอียดรอบคอบมากพอสมควรในการที่จะสังเกตพฤติกรรมเด็ก และในสิ่งที่โดดเด่นมากเกินไปหากเป็นการเรียนรู้ดีก็ส่งเสริมและต่อยอดได้เลย แต่ในความเป็นจริงแล้ว ความท้าทายมีให้เราได้ทำอยู่เสมอ  ในห้องเรียน ห้องนี้เป็นที่ “ที่ฝึกครูอย่างดิฉันได้เป็นอย่างดี” คือ มีนักเรียนหลากหลายพฤติกรรมอยู่ในห้องเดียวกัน เช่น พฤติกรรมการเรียนรู้ล่าช้าในด้านการเขียน - อ่าน   พฤติกรรมอารมณ์   พฤติกรรมอยู่ไม่นิ่ง ฯลฯ   แต่ที่น่าหนักใจมากไปกว่านั้น  นักเรียนที่ด้านการเรียนรู้ที่อยู่ในระดับ ดี ไป ถึงดีมาก  มาคู่กับพฤติกรรมอารมณ์ ซึ่งเข้ากับเพื่อนไม่ได้  เล่นไม่ถูกวิธีไม่สามารถควบคุมตนเองเมื่อโกรธได้ ใช้วาจา และทำร้ายเพื่อน ทะเลาะกับเพื่อนทุกวัน  การตั้งมั่นของดิฉัน จึงเกิดขึ้นในใจเสมอว่า เราต้องช่วย นักเรียนคนนี้ให้จงได้  และในขณะเดียวกัน คนอื่น ๆ ก็ต้องช่วย ทุกคนต้องไปพร้อมกันและ เราจะไม่ทิ้งให้ใครอยู่ข้างหลังเด็ดขาด  
เป็นความโชคดีที่ ที่ได้รับเป็นประจำชั้น ห้องนี้มาตั้งแต่ ชั้น ๑  เทอมแรก จึงทำให้การมองเห็นนักเรียนนั้นค่อนชัดเจน และเห็นพฤติกรรมเหล่านี้เร็ว สามารถช่วยนักเรียนได้ตั้งแต่ต้นมือ ได้แก่ การฝึกทักษะชีวิตและระเบียบวินัยในการอยู่ร่วมกัน หลังจากในภาพรวมเริ่มเข้าที่ จึงทำให้มีเวลาที่จะลงไปดู นักเรียนที่มีความเข้มข้นต่างๆเหล่านี้ได้ในทันที 





-875665-81915000    กระบวนการทำงานในการช่วยเหลือนักเรียนกลุ่มที่มีความเข้มข้นนี้  คือ  
พบปะพูดคุยกับผู้ปกครอง ถึงพฤติกรรมที่เราพบ  และขอทราบ
ข้อมูลจากทางบ้าน หากเป็นปัญหาที่เกิดทั้งบ้านและโรงเรียน  เราก็แลกเปลี่ยนถึงวิธีการปรับ หากผู้ปกครองยังไม่มีวิธีการ ครูก็แนะนำวิธีการปรับ นัดติดตามผลเป็นระยะ  
คุยกับนักเรียน โดยตรง ว่าครูพบสิ่งนี้  หนูรู้สึกอย่างไร หากครู
และ ผู้ปกครองจะช่วยกันปรับโดยที่หนูต้องให้ความร่วมมือด้วย 
ครูปรับสภาพแวดล้อมในชั้นเรียนโดย นักเรียนในชั้นเรียนทุกคนมี
ส่วนช่วยในการปรับนักเรียนกลุ่มนี้ คือ เพื่อนๆ เปิดโอกาสให้ นักเรียนกลุ่มนี้ได้ทำงานที่ครูมอบหมายให้ทำความดีในการดูแล เพื่อน ๆ  ครูซึ่งเป็นงานส่วนรวมในห้องเรียน เพื่อให้นักเรียนเกิดความภาคภูมิใจในตนเองและเกิดการยอมรับจากเพื่อน  ครูไม่ควร ตำหนิ กล่าวโทษนักเรียนที่ในที่สาธารณะ และครูก็ต้องไม่ละเลยที่จะปฏิบัติตามกฎ  กติกา  เมื่อนักเรียนกระทำผิด
จัดกระบวนการพูดคุย กันในทุกสัปดาห์ อย่างน้อย สัปดาห์ ละ ๑  
ครั้ง เพื่อให้ทุกคนในห้องเรียน ได้แลกเปลี่ยนความคิดเห็น  ความรู้สึก และมีการแลกเปลี่ยนเรียนรู้ในสิ่งที่ดี สำหรับนักเรียนที่มีพฤติกรรมดี 
 สิ่งที่ได้เรียนรู้ ในการเป็นครู ประจำชั้นนักเรียนห้อง ๒/๑   การเปลี่ยนแปลงใจของตนเองเป็นเรื่องที่สำคัญมาก จากเดิมเป็นคน “ใจร้อน  รอคอยไม่ได้ มีความคาดหวังว่าทำแล้วต้องได้”  ก็ต้องฝึกฝนตนเองในการรอคอย  หรือ “ความใจเย็นๆ”   รอคอยการเปลี่ยนแปลงจากเรื่องหนึ่ง ไปอีกเรื่องหนึ่ง รอคอยความผลิบานในต้นไม้แต่ละต้นดอกไม้แต่ละดอกได้อย่างใจเย็น 
     ครูมายด์  
  ประจำชั้น ๒/๑


