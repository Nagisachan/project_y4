
-650240-62166500เหตุของความไม่รู้และไม่เข้าใจ
6277782-15938500



ครูสุรีย์ศรีประทุม (ครูยุ้ย)

ภาควิมังสา แผนการจัดการเรียนรู้ที่สร้างความหนักใจมากที่สุด คือ “ วัฒนธรรมไร้พรมแดน ... บนเขตแดนที่ตายตัว ” ซึ่งเป็นเรื่องที่ต้องสร้างความเข้าใจในเบื้องต้นก่อนที่เรียนรู้เกี่ยวกับอัตลักษณ์และลักษณ์ที่มีร่วมกันของประเทศไทยและประเทศเพื่อนบ้านในปีการศึกษา(ที่ผ่านมา ๒๕๕๗) เรื่องนี้เป็นเรื่องที่เด็กๆ ไม่สามารถตอบโจทย์คำถามเกี่ยวกับเรื่องนี้ได้และไม่มีใครกล่าวถึงในการประมวลความรู้เลย สิ่งนั้นเป็นสัญญาณเตือนครูให้กลับมาทบทวนการจัดการเรียนรู้ ครูจึงเริ่มค้นหา สาเหตุของความไม่รู้และไม่เข้าใจ

กลับมาตั้งหลักที่แผนการเรียนรู้

เริ่มจากโครงสร้างแผนบูรณาการ สัปดาห์ที่ 1 “เขตแดนที่ตายตัวและลักษณะร่วมข้ามเขตแดนของชุมชนภาคและประเทศ” (อัตลักษณ์ของประเทศและลักษณะร่วมข้ามประเทศ) ซึ่งในแผนการจัดการเรียนรู้ใช้กิจกรรม “มโนทัศน์แสงเทียน” เมื่อศึกษาโครงสร้างแผนบูรณาการแล้วไม่ปรากฏสิ่งที่แตกต่างกันนั่นหมายความปัญหาไม่ได้อยู่ที่สาระในโครงสร้างแผนบูรณาการ  
ต่อมาครูได้นำแผนการจัดการเรียนรู้ปีการศึกษา  ๒๕๕๗ มาทบทวนในตอนแรกครูยังเห็นว่า ครูมีกิจกรรมการเรียนรู้ มโนทัศน์แสงเทียน เพื่อสร้างความรู้ความเข้าใจในประเด็น “ วัฒนธรรมไร้พรมแดน ... บนเขตแดนที่ตายตัว ” ปรากฏในแผนการจัดการเรียนรู้  คำถามต่อมา ครูมีแล้วเด็กมีหรือเปล่า ครูจึงค้นหาร่องรอยการเรียนรู้จากสมุดบันทึกความรู้ของเด็กรุ่นก่อนมาศึกษาในรายละเอียด พบว่า 
ประเด็นการเรียนรู้ที่ในสมุดนั้น เริ่มต้นด้วยทำความเข้าใจ มโนทัศน์รายภาค “เข้าใจตน  ยลเพื่อนบ้าน สานสันติ” 
เข้าใจตน : ภูมิสังคม-วัฒนธรรมภาคต่างๆของประเทศไทย
ยลเพื่อนบ้าน : ภูมิสังคม-วัฒนธรรมของประเทศเพื่อนบ้าน
สานสันติ : รู้และเข้าใจอัตลักษณ์และลักษณะที่มีร่วมกันระหว่างประเทศไทยกับเพื่อนบ้านและสร้างความรู้สึกที่ดีต่อกัน

สาระความรู้เกี่ยวกับพื้นที่เอเชียตะวันออกเฉียงใต้และประเทศเพื่อนบ้าน
ที่มาชื่อ “ อุษาคเนย์   เอเชียอาคเนย์ และ ... ” เพราะชื่อนั้นสะท้อนตำแหน่งของเอเชียตะวันออกเฉียงใต้
ตำแหน่งของพื้นที่ที่เป็นศูนย์กลางการแลกเปลี่ยนของสองวัฒนธรรม คือ จีนและอินเดีย
ภูมิลักษณ์ของเอเชียตะวันออกเฉียงใต้ (การแปลความแผนที่)
ประเทศเพื่อนบ้านและชื่อเมืองหลวง
แบบบันทึกและสรุปความรู้จากกิจกรรม”มโนทัศน์สงเทียน”
ครานี้ถึงบางอ้อ...เลยที่เดียว  เด็กๆควรจะเกิดความรู้  ทักษะ  สมรรถนะในเรื่อง “วัฒนธรรมไร้พรมแดน บนเขตแดนที่ตายตัว” แต่เด็กกลับมีความรู้ทั่วไปเกี่ยวกับเอเชียตะวันออกเฉียงใต้มากกว่า แล้วทำไมจึงเป็นเช่นนั้น ร่องรอยในสมุดมาจากกระดาน  ข้อมูลบนกระดาน (แผนกระดาน) มาจากการจัดกิจกรรมการเรียนรู้ และสุดท้าย แผนจัดกิจกรรมการเรียนรู้นั้นมาจาก... ครู...
เมื่อพบสาเหตุที่แท้จริงแล้วว่า แผนการจัดกิจกรรมการเรียนรู้ที่ทำขึ้นในสัปดาห์ที่ ๑ ในปีการศึกษา ๒๕๕๗ นั้นไม่ได้สร้างการเรียนรู้เรื่อง “ วัฒนธรรมไร้พรมแดน ... บนเขตแดนที่ตายตัว ” ให้กับเด็กได้อย่างชัดเจนจึงไม่แปลกที่เด็กจะไม่สามารถตอบคำถามและไม่กล่าวถึงในการประมวลความรู้เลย ครูจึงจัดทำแผนการจัดการเรียนรู้ใหม่โดย...
“...ปรับลดในสิ่งที่เกิน  เสริมในสิ่งที่ขาด...
...ใช้ Met Before มาต่อยอด...”
จากแผนการเรียนรู้สู่การพัฒนาครูและผู้เรียนในระบบLS...  
แผนการจัดการเรียนรู้เกิดจากกระบวนการคิดของครูในการที่สร้างการเรียนรู้ให้กับเด็ก ในบางครั้งครูคิดว่าดีที่สุดแล้วแต่อาจจะไม่เป็นเช่นนั้น ดังนั้นครูต้องทบทวนผลสะท้อนกลับของความรู้และบันทึกสิ่งนั้นไว้ใน Post แผนการจัดการเรียนรู้ควบคู่ไปกับร่องรอยความรู้ที่เด็กได้รับ จากสิ่งที่เกิดนี้เองทำให้ครูต้องตระหนักว่า 
ความรู้  ทักษะ  สมรรถนะที่ผู้เรียนสร้างใหม่ต้องชัดเจน (เป้าหมายชัด)
ความรู้  ทักษะ  สมรรถนะที่ผู้เรียนสะสมมาต้องนำมาใช้ต่อ (ใช้ Met Before มาเดินต่อ)
ประเมินและสอบทานความเข้าใจในแต่ละคาบเรียนอย่างสม่ำเสมอ 
เพิ่มเติมและซ่อมแซมความรู้  ทักษะ  สมรรถนะที่ผู้เรียนพร่องและขาดหายอย่างรวดเร็ว

ผลลัพธ์ที่เกิดขึ้นกับความเข้าใจในเรื่อง “วัฒนธรรมไร้พรมแดน...บนเขตแดนที่ตายตัว” ในปีการศึกษา ๒๕๕๗
เมื่อครูกลับมาตั้งหลักที่แผนการเรียนรู้  สิ่งที่ปรากฎให้เห็นในการแลกเปลี่ยนเรียนรู้ สมุดบันทึกความรู้และการตอบโจทย์ของเด็กๆ
ก่อนมีเขตแดนที่ตายตัว 
ชุมชนที่มีกำลังคนมากจะมีอำนาจขยายพื้นที่ของชุมชนไปได้ไกล
แต่ละชุมชนล้วนมีอัตลักษณ์ทางภูมิสังคม – วัฒนธรรมของกลุ่ม
กลุ่มคนมีการผสมผสานกลุ่มชาติพันธุ์ และผสมผสานวิถีชีวิต วัฒนธรรม  เกิดลักษณะที่มีร่วมกัน


14605276225
วัฒนธรรมไร้พรมแดน 
วัฒนธรรมเหมือนแสงเทียน 
เปลวเทียนเป็นจุดที่สว่างที่สุด นั่นคือ อัตลักษณ์
ความสว่างกระจายไปอย่างไร้ขอบเขต นั่นคือ  ลักษณะร่วม
หนึ่งชุมชนหนึ่งพื้นที่ได้แสงสว่างจากเทียนมากกว่า ๑ เล่มและมีจุด 
            ที่เกิดแสงสว่างทับซ้อนกัน นั่นคือ  การผสมผสานทางวัฒนธรรม



4203065-300355เขตแดนที่ตายตัว
กำหนดเขตแดนที่ตายตัวของพื้นที่ (มีอาณาเขตชัดเจน)
เขตแดนที่กำหนดมานั้นอาจจะครอบคลุมชุมชนมากกว่า ๑ ชุมชน
ทำให้เกิดความหลากหลายทางวัฒนธรรม
เขตแดนที่กำหนดมานั้นห่างไกลจากจุดกำเนิดวัฒนธรรมเดิม
     
ภาพสะท้อนที่ปรากฎ 
ภาพสะท้อนที่ปรากฎ นอกจากสาระความรู้ในการแลกเปลี่ยนเรียนรู้ที่ชัดเจนขึ้น  เด็กๆ สามารถสามารถตอบโจทย์คำถามเกี่ยวกับเรื่องนี้ได้และการกล่าวถึงในการประมวลความรู้


