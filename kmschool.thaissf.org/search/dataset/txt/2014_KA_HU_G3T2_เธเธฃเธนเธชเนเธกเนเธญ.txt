
3415030-436880-377037-733294นางสาวญานิศา  บุญอุดม
ครูมานุษกับโลก ชั้น ๓






จากที่ดิฉันได้เข้ามาเป็นครูในโรงเรียนเพลินพัฒนา  ตั้งแต่วันที่ ๒๙ กรกฎาคม- ๑๖ ตุลาคม เป็นเวลา ๒ เดือน ๑๗ วัน เด็กที่ดิฉันได้ติดตามและเรียนรู้พฤติกรรมการเรียนของ เด็กชายนรภัทร  ศรีใจ  ชื่อเล่น อาร์ต ชั้น ๓/๒         ศึกษาพื้นฐานพฤติกรรม ช่วงแรกเข้าสังเกตการสอนพบว่าอาร์ต  สามารถเรียนรู้คิดวิเคราะห์ได้เข้าใจ  แต่ขาดความตั้งใจ  ส่งงานช้าไม่ทันตามเวลาที่ครูกำหนด และไม่สามารถควบคุมการแสดงออกทางร่างกายได้  เขาเป็นคนชอบพูดกับเพื่อนและชอบแสดงท่าทางออกมาโดยไม่รู้ตัว  จากการสังเกตอาร์ตพบว่าเขาเป็นคนที่เรียนรู้ได้อย่างรวดเร็ว เข้าใจในสิ่งที่ครูต้องการและมีความสามัคคีในการทำงานกลุ่ม  แต่เขาจะมีปัญหาของร่างกายคือจัดระเบียบร่างกายตนเองไม่ได้ และอาจเป็นผลมาจากครอบครัวที่พ่อต้องดูแลแม่ที่ยังไม่หายจากอุบัติเหตุครั้งนั้น จึงไม่ค่อยมีเวลาดูแลอาร์ต         อยากพัฒนาเขาด้านการทำงานเนื่องจากเขาค่อนข้างเป็นคนทีทำงานช้า  ไม่ตั้งใจ ไม่สนใจ  และส่งงานไม่ทันตามเวลาที่ครูกำหนด  ถ้าปล่อยให้เขาทำงานคนเดียวงานจะไม่เสร็จ โดยใช้วิธีจัดการคือ  เข้าประกบเพื่อช่วยเหลือโดยช่วงแรกจะเตือนก่อนว่า  ให้ตั้งใจทำงาน  ส่งให้ทันในเวลาที่ครูกำหนด  ในระหว่างนั้นเขาก็คุยกันกับเพื่อนในชั้นเรียน เล่นดินสอบ้าง ดมยางลบบ้าง จัดการโดยให้เก็บไว้ก่อนถ้ายังเอาขึ้นมาอีกจะยึดทันที  เขาก็เล่นอย่างนี้อยู่ตลอด  และในวันต่อมาเขาได้ทำเป้าหมายวิชาโครงงาน  ได้นั่งประกบเพื่อช่วยเหลือในการทำงาน สังเกตเห็นว่าต้องสะกิดเพื่อกระตุ้นให้เขาทำงานอย่างต่อเนื่องเขาจึงสามารถเขียนได้ คิดได้ แต่สักพักก็หยุดเล่นและเบื่อไม่อยากทำงานต่อต้องมีคนกำกับอยู่ด้วย  คาบเรียนวิชาโครงงานปรากฏว่าอาร์ตเขาทำงานส่งครูได้เร็วกว่าทุกครั้ง ครูญาก็ได้ชมเชยว่าวันนี้อาร์ตตั้งใจทำงานเสร็จเร็วกว่าทุกวันเลย ดีมากเลย  และในช่างบ่ายเขียนจุดประสงค์วิชาโครงงาน  ช่วงบ่ายไม่นั่งประกบพบว่าอาร์ตทำงานไม่ได้เลย อาร์ตจึงเดินมาหาบอกว่าครูส้มโอช่วยอาร์ตหน่อย  อาร์ตทำยังไม่เสร็จเดียวจะไม่ได้กลับบ้าน  เหมือนเขารู้ตัวว่าต้องมีคนมากระตุ้นให้เขาทำงาน  และในช่วงทำชื่นใจเหมือนกันก็ได้ซ้อมเด็กเพื่อพูดบทนำเสนอ  ในวันสุดท้ายที่จะซ้อมบทพบว่าอาร์ตยังไม่ได้บท ซ้อมให้อาร์ตหลังจากเพื่อนกลับบ้านหมดแล้ว  เห็นความพยายามในตอนนั้นคิดว่าเขาก็ทำได้ถ้าเขาพยายาม  เขาได้ท่องบทอยู่หลายรอบทั้งที่ไม่สบาย  ทุกครั้งที่เขารู้ว่ายังไม่ได้เขาจะเดินมาขอความช่วยเหลือ  และในวันนั้นอาร์ตได้ซ้อมท่องบทใหม่ประมาณ ๖-๗ รอบโดยมีเงื่อนไขถ้าท่องได้จะให้กินขนมขาไก่  สังเกตเห็นในความพยายามเต็มที่ตามศักยภาพเขาโดยไม่เปรียบเทียบระหว่างเพื่อน เกิดการเปลี่ยนแปลงอย่างไรจากการสังเกตพบว่าในระยะที่ประกบสอนอาร์ตมีพัฒนาการเปลี่ยนแปลงในระยะชั่วคราว จากสังเกตเห็นคืออาร์ตมีความพยายามตามศักยภาพที่ควรมีการพัฒนาอย่างต่อเนื่องโดยใช้แรงเสริมทางบวกเช่นให้กำลังใจให้คำชมเชยหรือให้ขนมแลกเปลี่ยนจากการทำงานเสร็จและจากที่ประกบอยู่ค่อย ๆ เว้นช่วงห่างออกมาและคอยสังเกตการณ์การทำงานเสมอ

