
-1666875-4178309201150-246380
7420610231140ทบทวน ไตร่ตรอง ... แผนการสอน
แรงและการเคลื่อนที่ ปีการศึกษา ๒๕๕๖
เรียนผ่านทักษะกระบวนการทางวิทยาศาสตร์ได้แก่ 
การสังเกตการตั้งคำถาม 
การตั้งสมมติฐาน  การเขียนวิธีการและออกแบบการทดลอง
การทดลองการบันทึกและสรุปผลการทดลอง






สร้างชิ้นงาน :สิ่งประดิษฐ์เคลื่อนที่
แรงและการเคลื่อนที่ ปีการศึกษา ๒๕๕๗
เรียนผ่านโจทย์สถานการณ์ต่าง ๆ ภายใต้หัวข้อดังต่อไปนี้
วัตถุเคลื่อนที่ได้อย่างไร
ปัจจัยที่ทำให้วัตถุเคลื่อนที่ได้ช้าลง
ปัจจัยที่ทำให้วัตถุเคลื่อนที่เร็วขึ้น
ทำอย่างไรให้วัตถุเคลื่อนที่เร็วขึ้นแต่ใช้แรงเท่าเดิมหรือน้อยลง






สร้างชิ้นงาน : เครื่องทุ่นแรงแบ่งเบาพี่แม่บ้าน

ครูนิตยา  น้อยศรี  (ครูนิด)
หน่วยวิชามานุษกับโลก ชั้น ๓
จากการทบทวนและไตร่ตรองแผนการสอนเรื่องแรงและการเคลื่อนที่ในปี พ.ศ.๒๕๕๖เปรียบเทียบกับปีพ.ศ.๒๕๕๗ พบว่าทั้งสองปีการศึกษามีเป้าหมายในการสอนเรื่องแรงและการเคลื่อนที่เหมือนกัน คือต้องการให้นักเรียนมีความรู้เรื่องแรงชนิดต่าง ๆ เช่น แรงผลัก แรงดึง แรงต้านอากาศ แรงโน้มถ่วงของโลกและแรงเสียดทานแต่รูปแบบและวิธีการสอนของทั้งสองปีการศึกษาต่างกัน ดังตารางด้านล่าง











เมื่อรูปแบบและวิธีการสอนต่างกัน .. เสียงสะท้อนที่ตามมาคือ ?
เมื่อคุณครูพบว่ารูปแบบและวิธีการสอนต่างกัน  จึงประเมินถึงเสียงสะท้อนที่เกิดขึ้นกับนักเรียนในปัจจุบันโดยสอบถามความรู้สึกของนักเรียนจากการพูดคุยและให้นักเรียนทำแบบสำรวจตนเองก่อนเรียน คุณครูพบว่านักเรียนสามารถประเมินข้อดีและข้อควรปรับปรุงของตนเองที่ส่งผลต่อการเรียนในหน่วยวิชามานุษกับโลกได้ตรงกับความเป็นตัวเองของนักเรียน ระหว่างภาคเรียนที่คุณครูได้ทำการสอนนักเรียนคุณครูลองเปรียบเทียบถึงความแตกต่างที่เกิดขึ้นพบว่าในปีการศึกษานี้นักเรียนมีความสุขกับการเรียนมากขึ้นเมื่อเทียบกับปีที่แล้วนักเรียนทำงานเสร็จในเวลาเรียนมากขึ้น นอกจากนั้นการเก็บงานของนักเรียนก็ลดน้องลงเมื่อเทียบกับปีการศึกษา๒๕๕๖  
ทำไม ! รูปแบบและวีการสอนถึงมีการเปลี่ยนแปลง ส่งผลอย่างไรต่อครูและนักเรียน ?
จากการประชุมการบูรณาการร่วมกันของหน่วยวิชาภูมิปัญญาภาษาไทยและวิชามานุษกับโลกเมื่อต้นปีการศึกษา ๒๕๕๗ พบว่าทั้งสองหน่วยวิชายังไม่สามารถบูรณาการร่วมกันได้อย่างกลมกลืน  ครูปาดจึงให้แนวคิดว่าหน่วยวิชามานุษกับโลกควรเป็นบริบทให้กับหน่วยวิชาภูมิปัญญาภาษาไทย เพื่อแผนบูรณาการทั้งสองหน่วยวิชาจะได้บูรณาการร่วมกันได้-1666875-208280อย่างแท้จริง  จากเหตุผลดังกล่าวครูปาดยังให้แนวคิดเพิ่มเติมว่าควรจะรื้อโครงสร้างแผนหน่วยวิชามานุษกับโลกทั้งหมดและยึดหลักการวางโครงสร้างจาก “ใกล้ตัวไปไกลตัว  เล็กไปใหญ่  ง่ายไปยาก” ทำให้คุณครูมีการปรับโครงสร้างแผนการสอนรายปีให้นักเรียนได้เรียนในสิ่งที่ใกล้ตัวไปไกลตัว และในการทำแผนรายสัปดาห์ในแต่ละครั้งคุณครูได้นำแนวคิดที่ว่าให้นักเรียนได้เรียนจากสิ่งที่ “ใกล้ตัวไปไกลตัว  เล็กไปใหญ่  ง่ายไปยาก” คุณครูได้พบว่าในการเรียนการสอนภาคเรียนปัจจุบันทั้งคุณครูและนักเรียนมีความสุขร่วมกันมากขึ้น  ครูไม่มีความกังวลว่าสิ่งที่กำลังจะสอนยากหรือง่ายสำหรับนักเรียนเพราะครูค่อย ๆ ลำดับความยากง่ายให้นักเรียนทีละขั้นตอน  นักเรียนก็เรียนและทำกิจกรรมอย่างมีความสุขส่งผลให้นักเรียนทำงานเสร็จในเวลาหรือนักเรียนที่ทำงานไม่เสร็จในเวลาก็เต็มใจที่จะมาติดตามทำงานให้สำเร็จด้วยตนเอง 
-10733033-2955991
พัฒนาการของแผนบูรณาการร่วมระหว่างหน่วยวิชาภูมิปัญญาภาษาไทยและหน่วยวิชามานุษกับโลก
จากปีการศึกษา ๒๕๕๖หน่วยวิชาภูมิปัญญาภาษาไทยและหน่วยวิชามานุษกับโลกไม่สามารถบูรณาการร่วมกันอย่างกลมกลืน เห็นได้จากที่ต่างฝ่ายต่างมีชิ้นงานสำคัญของวิชาตนเองและสุดท้ายการทำโครงงานสังเคราะห์ต่อยอดและงานชื่นใจที่เกิดขึ้น หน่วยวิชามานุษกับโลกไม่สามารถบูรณาการร่วมได้  แต่ในปีการศึกษา ๒๕๕๗ ทั้งสองหน่วยวิชาสามารถบูรณาการร่วมกันอย่างกลมกลืนเริ่มตั้งแต่การบ้านโครงงาน ภาคสนาม โครงงานสังเคราะห์ต่อยอดและงานชื่นใจ ทำให้นักเรียนไม่ต้องทำงานที่ซ้ำซ้อนและหนักมากเกินไป ส่งผลให้นักเรียนส่วนใหญ่มีความสุขและครูก็มีความสุขตามไปด้วย  ดังจะเห็นได้จากเจตคติต่อการเรียนรู้วิชามานุษกับโลกที่เพิ่มขึ้น
5007610533404445053340







กราฟดัชนีเจตคติของนักเรียนด้านความรู้สึกว่าเข้าใจ
ในหน่วยวิชามานุษกับโลก
กราฟดัชนีเจตคติของนักเรียนด้านความอยากเรียน
ในหน่วยวิชามานุษกับโลก







-5153025-362585ปัจจัยความสำเร็จของหน่วยวิชามานุษกับโลก ชั้น ๓
การตั้งหลัก การตั้งหลักใหม่ของทีมบูรณาการซึ่งมีครูมานุษกับโลกเป็นแกนนำในการรื้อโครงสร้างแผนการสอนตั้งแต่ระดับชั้นประถมศึกษาปีที่ ๑ – ๓ โดยอ้างอิงจากหนังสือฮาร์คอร์ต ประเทศสหรัฐอเมริกาเป็นหลักในการทำโครงสร้างแผน
ความเป็นเจ้าของการเรียนรู้ของนักเรียนจากการเรียนการสอนเรื่องแรงและการเคลื่อนที่ในภาคเรียนนี้ของนักเรียน  คุณครูได้เปิดประเด็นโจทย์สุดท้ายกับนักเรียนว่า “ ให้นักเรียนนำความรู้เรื่องแรงและการเคลื่อนที่มาออกแบบและสร้างเครื่องทุ่นแรงแบ่งเบาพี่แม่บ้าน ” เมื่อคุณครูเปิดประเด็นโจทย์และอธิบายขั้นตอนการทำงานให้นักเรียนอย่างเป็นลำดับขั้นตอน  คุณครูพบว่านักเรียนสามารถทำงานได้ด้วยตนเอง ตั้งแต่การเข้าร่วมกลุ่มกับเพื่อนที่มีเงื่อนไขว่านักเรียนทุกกลุ่มต้องมีทั้งนักเรียนหญิงและนักเรียนชายอยู่ในกลุ่มเดียวกัน  จากนั้นนักเรียนจึงร่วมกันคิดวางแผนการสร้างชิ้นงาน  วาดภาพออกแบบ  วางแผนถึงการเลือกใช้อุปกรณ์แต่ละชนิดรวมถึงแบ่งหน้าที่ในการรับผิดชอบการทำงาน รับผิดชอบในการเตรียมวัสดุอุปกรณ์เพื่อนำมาทำงานร่วมกันที่โรงเรียนในครั้งต่อไป 
เช้าวันรุ่งขึ้นขณะคุณครูเดินผ่านโรงอาหารคุณครูพบคุณแม่น้องจั๊ม ห้อง๓/๔ มานั่งรอเพื่อสอบถามคุณครูในเรื่องการเตรียมอุปกรณ์ของน้อง  “คุณแม่เล่าว่าน้องรับผิดชอบในการเตรียมตระกร้าและก้อนหินค่ะคุณครู  คุณแม่เห็นน้องเตรียมตั้งแต่เมื่อวานที่ได้รับงานจากคุณครูแต่คุณแม่ไม่แน่ใจว่าน้องจั๊มเตรียมได้ถูกต้องตามขนาดที่คุณครูต้องการหรือไม่” คุณครูจึงชี้แจงว่าคุณแม่ต้องเชื่อใจน้องค่ะเพราะงานชิ้นนี้นักเรียนในกลุ่มร่วมกันออกแบบคนที่รู้ดีที่สุดคือนักเรียนค่ะ  เมื่อได้ฟังคำอธิบายคุณแม่ได้บอกว่า อ๋อ ... เป็นแบบนี้นี่เองคุณแม่เข้าใจแล้ว ขอบคุณค่ะคุณครูแล้วคุณแม่ก็จากไปพร้อมกับรอยยิ้มที่ทิ้งไว้ให้คุณครู
เมื่อคุณครูเดินมาถึงห้องพักครูชั้น ๓ เด็กชายหย่งกิก ห้อง ๓/๓ ได้นำแบบจำลองที่ทำเสร็จแล้วมาจากบ้านให้คุณครูดูแล้วถามว่าครูนิดครับผมทำแบบนี้ได้ไหมครับ  คุณครูจึงสอบถามว่าทำไมนักเรียนไม่รอทำพร้อมเพื่อนในห้องเรียนครับแบบนี้เพื่อนไม่ได้ช่วยเลยจะเป็นงานกลุ่มได้อย่างไรล่ะ  หย่งกิกจึงพูดว่า “ผมชอบ ครับผมอยากทำ อันนี้ผมทำคนเดียวพอถึงเวลาในคาบเรียนของคุณครูผมจะทำอันใหม่พร้อมเพื่อนอีกครับ”  คุณครูจึงพิจารณางานที่นักเรียนทำแล้วพยักหน้าบอกว่าได้ครับ  หย่งกิกฉีกยิ้มกว้างเมื่อครูบอกว่าได้แล้วไหว้ขอบคุณกลับเข้าห้องเรียน  ในเย็นวันนั้นระหว่างที่คุณครูนั่งเก็บงานนักเรียนชั้น ๓ บางคนอยู่  หย่งกิกวิ่งชนประตูห้องแสนภาษาจนกระจกแตกมาบาดแขนตนเองและปากแตกทางคุณครูจึงช่วยกันนำส่งโรงพยาบาล  เมื่อนักเรียนกลับถึงบ้านควรจะได้รับการพักผ่อนแต่หย่งกิกมีใจที่อยากจะพัฒนาชิ้นงานจึงนั่งทำชิ้นงานใหม่อีกหนึ่งชิ้น เพื่อนำมาเป็นแบบให้เพื่อนในกลุ่มดูในเช้าวันรุ่งขึ้น  เมื่อมาถึงโรงเรียนเพื่อน ๆ สอบถามหย่งกิกว่าเป็นอย่างไรบ้าง  หย่งกิกตอบเพื่อนว่า “เราไม่เป็นไรหรอก มาดูนี่กันดีกว่าเราทำเครื่องทุ่นแรงแบ่งเบาพี่แม่บ้านอันใหม่มาให้ทุกคนดู”
ตัวอย่างชิ้นงาน “เครื่องทุ่นแรงแบ่งเบาพี่แม่บ้าน”
-14237970-360680

ที่เช็ดกระจก
7816855711190รถเข็นถังน้ำ
บรรยากาศการทำงานของนักเรียน
5283340109685237716301098862052833408355951ที่เช็ดกระจก
65525744684927-376555439420026066483637361พื้นเอียงขนส่งอาหาร
รอกขนส่งอาหาร
35718753567616383020321310-119380318770
