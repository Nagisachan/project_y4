             เพยีงความเข้าใจ   
จินตนา  กฤตยากรนพุงศ์  (ครูปุ๊ก)  
            วิชาภมูิปญัญาภาษาไทย ชั้น ๔ 
การเรียนรู้ของคนเรานั้นเรียนรู้ได้ตลอดเวลาไม่มีวันสิ้นสุด  เพราะความรู้มีอยู่รอบตัวเราเสมอ  เพียงแต่เราจะมองเห็นหรือไม่  ยิ่งสมัยนี้มีเทคโนโลยีที่ทันสมัย  เพียงแค่เราอยากรู้อะไรก็สามารถค้นคว้าหาความรู้ได้ทันทีและตลอดเวลา  สำหรับการเป็น“คร”ูการเรียนรู้เป็นสิ่งที่สำคัญเพราะครูต้องเรียนรู้สิ่งใหม่ๆ ที่เกิดขึ้นอยู่ตลอดเวลา 
ต้องเปิดใจยอมรับและไม่ปิดกั้นความรู้ของตนเอง  เพื่อนำมาปรับเปลี่ยนหรือพัฒนากระบวนการเรียนการสอนให้เกิดรูปแบบใหม่ๆ ที่สร้างสรรค์และเหมาะสมกับนักเรียนในแต่ละช่วงวัย 
ในปีการศึกษานี้ครปูุ๊กได้สอนในระดับช้ันเดิม แต่ที่ต่างจากเดิม คือ เป็นนักเรียนใหม่ที่เพิ่งขึ้นมาจากชั้น ๓   ครูปุ๊กและครูคู่วิชาจึงนำแผนการสอนออกมาอ่านดอูีกครั้งเพื่อเป็นการทำความเข้าใจและทบทวนแผน  โดยการอ่านครั้งนี้ครูปุก๊นำสิ่งที่เคย Post แผนแต่ละแผนกันมาแล้วมาอ่านควบคู่กันไปด้วย  ซึ่งถือว่าเป็นการช่วยได้ดีมากเลย 
เพราะทำให้รู้ว่าแผนแต่ละแผนสอดคล้องร้อยเรียงกันหรือไม่  จะต้องปรับเปลี่ยนหรือเพิ่มส่วนไหนบ้างเพื่อให้สมบูรณ์  มีสื่อชิ้นไหนที่สร้างแรงบันดาลใจให้กับนักเรียนเป็นอย่างดีและสื่อชิ้นไหนที่เราต้องเพิ่มหรือปรับเปลี่ยนให้เหมาะสมบ้าง  ทำให้เป็นการเรียนรู้ครั้งใหม่ที่เราสามารถจัดสรรแผนการสอนและสื่อได้เหมาะสมมากขึ้น 
ถึงแม้จะเป็นแผนการสอนเดิม แต่นักเรียนไม่ใช่นักเรียนที่เราเคยสอนมาก่อนนะ เพราะฉะนั้นการพบเจอกนัครั้งแรกจึงเป็นการเรียนรู้ซึ่งกันและกันทั้งครูและนักเรียน  
จากการได้สอนทำให้ครปูุ๊กสังเกตว่านักเรียนแต่ละคนมีวิธกีารเรียนรู้ที่ต่างกัน เช่น บางคนชอบแลกเปลี่ยนมากพูดนำเสนอได้น่าสนใจ  บางคนตั้งใจฟังแต่ไม่ชอบการแลกเปลี่ยน บางคนไม่ชอบการแลกเปลี่ยนเลยแต่ถ้าให้ตอบก็สามารถตอบได้ ส่วนการทำงานก็แตกต่างกัน เชน่ บางคนเขียนอธิบายถ่ายทอดความรู้ได้ดี  บางคนเขียนได้สั้น 
ๆ   บางคนชอบวาดภาพประกอบ บางคนชอบงานที่ท้าทายความสามารถของตนเอง  บางคนต้องเห็นตัวอย่างก่อนถึงจะสามารถลงมือทำงานได้  บางคนต้องมีบันไดให้ไต่ขึ้นไปตามระดับ  แต่มีหนึ่งสิ่งที่ครูปุ๊กไม่เคยคิดมาก่อน คือ บางครั้งนักเรียนแสดงความคิดเห็นใหม่ ๆ ที่เป็นความรู้แตกต่างจากปีที่แล้วด้วย  ทำให้ครูปุ๊กกับครูคู่วิชานำสิ่งนี้มาพูดคุยกันว่าเราจะปรับแผนอย่างไรให้นักเรียนแต่ละคนเรียนรู้ร่วมกันได้  และสามารถลงมือทำงานได้ด้วยตนเองอย่างมีความสุข 
หลังจากการสอนในแต่ละครั้งครูปุ๊กมีโอกาสได้คุยกับครูใหม่ทุกครั้ง โดยคุยเรื่องผลงานของนักเรียนและคุยเรื่องแผนการสอนครั้งต่อไป ในบางครั้งที่มีการพูดคุยกันนั้นครูใหม่จะให้แนวทางที่น่าสนใจที่ครูปุ๊กกับครูคู่วิชาสามารถนำไปปรับแผนการสอนได้เลย เช่น การให้นักเรียนทำงานถ้ามันยากเกินไปสำหรับนักเรียนก็มีบันไดให้นักเรียนไต่ขึ้นไปก็ได้  และบันไดแต่ละข้ันก็มีดาวที่แตกต่างกัน ซึ่งนักเรียนยังเป็นเด็กอยู่เชื่อสิว่าบางคนต้องอยากคว้าดาวมากๆ แน่นอน   
ครูปุ๊กกับครูคู่วิชาจึงนำสิ่งที่พี่ใหม่แนะนำมาปรับใช้กับแผนการสอนที่คิดว่างานมีความยากมากขึ้น  พร้อมกับมีตัวอย่างงานของรุ่นพี่ให้นักเรียนดูเพื่อเปน็กำลังใจในการทำงานด้วย  ซึ่งเป็นการปรับแผนที่ถือว่าดีมากๆ เลยทีเดียว 
จากการปรับแผนการสอนทำให้สังเกตเห็นว่ามีนักเรียนหนึ่งคนในชั้นเรียนที่ตอนแรกครูปุ๊กรู้สึกกังวลและเป็นหว่งเขามาก  ครูปุ๊กคิดอยู่ตลอดเวลาว่าจะช่วยเหลือเขาอย่างไรดี  เพราะเขาเป็นเด็กที่ไม่ค่อยมีสมาธจิดจ่อในการฟังอย่างต่อเนื่อง บางครั้งสนใจอย่างอื่น เช่น เล่นอุปกรณ์การเรียน ฟุบหน้ากับโต๊ะบ้าง รวมทั้งไม่มีแรงบันดาลใจในการทำงาน  ถ้าเป็นงานที่ยากจะพูดว่าทำไม่ได้ คิดไม่ออก ไม่เข้าใจ  ไม่รู้จะเขียนอะไร  บางครั้งนั่งเฉย ๆ ทำให้ลงมือทำงานต่างๆ ค่อนข้างช้าและส่งผลให้งานไม่เสร็จในเวลา  
แต่จะมีงานมาส่งครูในวันรุ่งขึ้นทุกครั้งและงานก็ถูกต้อง เรียบร้อยมีคุณภาพด้วย  ซึ่งครูปุ๊กรู้สึกแปลกใจมากๆ ว่าทำไมงานถึงเสร็จหรือว่าเขาชอบทำการบ้านที่บ้านมากกว่าทำที่โรงเรียนนะ  ครูปุ๊กจึงหาเวลาพูดคุยกับเขาโดยไม่ได้เป็นทางการอะไรมากนัก  ได้คำตอบกลับมาว่าถ้าทำการบ้านที่บ้านอาม่าจะคอยช่วยเหลืออยู่เสมอ  ครูปุ๊กก็ไม่ได้ว่าอะไรเขานะ เพียงแต่พูดคุยกับเขาว่าตอนเรียนไม่เข้าใจที่ครูปุ๊กสอนหรือเปล่า ถ้าไม่เข้าใจบอกได้นะครูปุ๊กยินดีจะสอนให้ใหม่อีกครั้งหนึ่ง เขาบอกว่าเข้าใจบ้างไม่เข้าใจบ้าง บางครั้งก็รู้สึกว่างานยากไม่ชอบเขียนอธิบายอะไรยาวๆ ยิ่งถ้าเป็นการแต่งกลอนหรือกาพย์เขาบอกครูปุ๊กว่าเขาคิดคำที่จะสัมผัสกันไม่ได้  
ในภาคฉันทะครูปุก๊ให้แต่งกลอนแปดจำนวน ๑ บท โดยมีโจทย์ว่า  
ให้นักเรียนเขียนกลอนมาให้ครู    อยากจะรู้เด็กเด็กทำได้ไหม 
      เพียงนำคำซ้อนนั้นใส่ลงไป          และแต่งให้ไพเราะกว่าของครู 
ระดบัดาว 
     ระดับ ๓ ดาว : มีคำซ้อน ๒ พยางค์อย่างน้อย ๒ หมู่  
     ระดับ ๕ ดาว . มีคำซ้อน ๒ พยางค์ ครบทุกหมู่  
ครูปุ๊กบอกว่ามีระดับการทำงานให้นักเรียนเลือกทำตามความสามารถของตนเองนะ  ครูปุ๊กมีตัวช่วยให้อีกอย่างคือสามารถหาเพื่อนในการทำงานได้หรือว่าจะทำคนเดียวก็ได้  แต่เด็กน้อยคนนี้ของครูปุ๊กก็นั่งนิ่ง ๆ ไม่เดินไปหาเพื่อน  ครูปุ๊กเข้าไปพดูคุยก็ได้คำตอบกลับมาว่าไม่รู้จะคู่กับใครทำคนเดียวดีกว่า  จากนั้นครูปุ๊กก็เดนิไปดูเพือ่นคนอื่นๆ จนกระทั่งเดินกลับมาหาเด็กน้อยคนนีอี้กครั้งกพ็บว่ายังไม่ได้เริ่มแต่งเลย  พร้อมกับพูดขึ้นมาว่าคิดไม่ออก  ทำไม่ได้  ซึ่งขณะนั้นครูปุ๊กเห็นสีหน้าของเขาแล้วจึงบอกว่าครูช่วยไหม  เขาก็พยักหน้าตอบและไม่นานเวลาก็หมดลง  เขาบอกกับครูปุ๊กว่าเขามาทำตอนเย็นหลังเลิกเรียนได้ไหม  ซึ่งในตอนนั้นรู้สึกดีใจมากว่าเขาอยากทำการบ้านที่โรงเรียนแล้วถึงแม้ไม่ใช่อาม่าช่วยเป็นครูช่วยก็ยังดี  พอหลังเลิกเรียนครูถามเขาว่าอยากทำงานระดับไหน คำตอบที่เขาตอบมาคือระดับ ๕ ดาว  เขาอยากได้ ๕ ดาว  ครูปุ๊กก็ไม่อยากให้เขาเสียใจจึงบอกเขาว่าถ้าเช่นนั้นเราต้องช่วยกันนะ  ในระหว่างที่นั่งทำงานก็ฝึกให้เขาเห็นถึงวิธีการคิดคำสัมผัส  ซึ่งครูปุ๊กต้องช่วยถามนำในบางวรรคด้วย  ในการทำงานครั้งนี้ใช้เวลาประมาณ ๒๐-๓๐ นาทีจึงสามารถแต่งกลอนแปดเสร็จ  ครูปุ๊กถามเขาว่ารู้สึกอย่างไร  เขาตอบว่าเขาภูมิใจที่เขาสามารถทำได้ด้วยตนเองและงานเสร็จ  
ครูปุ๊กก็ให้แรงเสริมด้วยการชมว่า  เขาเก่งนะ  พยายามต่อไปเรื่อยๆ    
ดินแดนกว้างใหญ่ผู้คนสดใส  มีต้นไม้ใหญ่ให้เราได้พักพิง 
มีกิ่งก้านใหญ่มากมายจริงจริง   เราไปวิ่งสุขภาพดีเอย 
ในครั้งต่อไปครปูุ๊กก็ไดเ้ห็นถึงพัฒนาการที่ดีขึ้นของเขาจากการทำงานในโจทย์เขียนบรรยายคุณสมบัติเด่นของตนเองที่ทำให้เกิดความสำเร็จพร้อมแต่งกลอนแปดอย่างน้อย ๑ บท  งานครั้งนี้ครูปุ๊กไม่มีระดับดาวให้แต่มีตัวอย่างของรุ่นพี่ให้ดูเป็นแรงบันดาลใจ  ซึ่งหลังจากที่ครูปุ๊กอ่านจบก็ให้นักเรียนทุกคนลงมือทำงาน  เขาก็นั่งนิ่งอีกเช่นเคย 
ครูปุ๊กเดนิเข้าไปถาม เขาบอกว่าคิดไม่ออกไม่มีเรื่องที่สำเร็จเลย  ครูปุ๊กจึงพูดกับเขาว่าไม่ต้องเรื่องที่ยิ่งใหญ่ก็ได้เรือ่งเล็กน้อยก็สามารถเขียนเล่าได้ถ้าเรื่องนั้นเขารู้สึกว่ามันน่าภูมิใจหรือประทับใจ  สักพักเขาก็พูดขึ้นมาว่าเขียนเรื่องอ่านหนังสือออกตอน อ.๑ ได้ไหม  ครูปุ๊กบอกเขาว่าเขียนได้เลย  จากนั้นเขาก็ลงมือทำงาน 
ตอน อ.๑ เขาอ่านหนังสือไม่ได้ เขาเปิดแล้วเปิดอีกได้แต่ดูภาพ ไม่รู้เรื่องเลย  เขาเลยไม่ได้ไปมุมที่อ่านหนังสือทำให้ไม่ได้ฝึกอ่าน  แต่พอเขาไปฝึกดูตัวหนังสือ ดูภาพและค่อยๆ คิดตามและวันหนึ่งเขาก็อ่านได้  วันนั้นเขาอ่านหนังสือจนจบเล่ม  ตอนนั้นเขาดีใจมาก 
      อ.๑ อ่านหนังสือไม่เป็น  มันยากเย็นเพราะเราไม่เคยรู้ 
อ่านไม่เป็นอ่านไม่ได้ก็ถามครู  เราต้องสู้เพื่ออ่านไดต้ามต้องการ 
ซึ่งก่อนหน้านี้มีอีกกลอนที่อาม่าช่วยแต่งให้  พอครูปุ๊กอ่านก็เข้าไปสอบถาม เขาก็บอกครูปุ๊กตามตรงว่าอาม่าแต่งให้  ครูจึงถามเขาว่ารู้สึกอย่างไร  เขาบอกว่าไม่ดีใจเท่าไหร่  ครูปุ๊กบอกเขาว่าถ้าเช่นนั้นครูเชื่อว่าเขาทำได้ลองทำด้วยตนเองดูสิ  ครูปุ๊กเป็นกำลังใจให้  เขาก็พยายามแต่งกลอนมาส่งครูปุ๊กนะคะ  เมื่อครูปุ๊กอ่านกลอนรีบชมเขาทันทีเลยว่าเก่งมากๆ เขาทำได้จริง ๆ  
ในภาควิริยะมีงานหนึ่งอย่างที่ต้องทำด้วยใจแล้วให้แม่เขียนความรู้สึกตอบกลับมาในสมุดด้วย ชื่องานว่า “รักแม่ ไม่ใช่แค่บอก” งานนี้ก็ไม่มีระดับดาวแต่มีตัวอย่างของรุ่นพี่มาให้ดูเปน็แรงบันดาลใจ  งานนี้ไม่ยากสำหรับเขา  เขาสามารถทำเสร็จอย่างรวดเร็ว  โดยเขียนตอบเป็นข้อ ๆ ไม่มีการสร้างสรรค์รูปแบบงาน  ครูจึงนำงานของเพื่อนๆ 
ห้องอื่นมาให้ดูเปน็แรงบันดาลใจอีกทาง เขาเห็นงานเพื่อนๆ แล้วพูดว่าสวยจังขอกลับไปทำใหม่ได้ไหม ครูปุ๊กไดยิ้นประโยคนั้นรู้สึกดีใจแทนคุณแม่ของเขาเลย  ที่เขาตั้งใจจะทำให้สวยงามขึ้น 
งานครั้งต่อไปเปน็งานที่ท้าทายความสามารถสุดๆ เพราะจากการแต่งกลอนแปดทีส่่วนใหญ่จะมีความคุ้นชินกันมาต้องเปลี่ยนเป็นกาพย์สุรางคนางค์ ๒๘ ซึ่งอาจจะเป็นความยากสำหรับนักเรียนบางคนที่ไม่ถนัดการเขียนร้อยกรองก็เปน็ได้  และก็เป็นอย่างที่ครูปุ๊กคิดจริงๆ พอสอนการแต่งกาพย์เสร็จ  กำลังจะให้งานก็มีเสียงร้องของนักเรียนบางส่วนขึ้นมาทันทีว่า “ยาก”  ครูปุ๊กจึงบอกว่าครูปุ๊กรู้สึกเสียใจที่ตอนเรียนนักเรียนดูตั้งใจเรียนกนัมากๆ เลย ร่วมแลกเปลี่ยนร่วมตอบคำถาม บอกสัมผัสได้อย่างถูกต้อง แต่พอจะให้งานนักเรียนยังฟังครูปุ๊กพูดไม่จบเลยก็โวยวายกันแล้ว  ช่วยฟังครูปุ๊กให้จบก่อนได้ไหม  ซึ่งสภาพห้องเรียนตอนนั้นเงียบมากๆ ครูปุ๊กจึงบอกโจทย์ในการทำงานคือ ให้แต่งกาพย์สุรางคนางค์ ๒๘ จำนวน ๑ บท หัวข้อ ความเชื่อ ความศักดิ์สิทธิ์ ชื่นชมความงามของพระธาตุหริภุญชัย 
ระดบัการทำงาน 
ระดับ ๑  สรุปใจความสำคัญแล้วนำคำมาเรียงต่อกันวรรคละ ๔ คำ ตามรูปแบบกาพย์สุรางคนางค์ ๒๘ ให้เรื่องราวร้อยเรียงและจบความใน ๑ บทไม่ตอ้งมีสมัผัส 
ระดับ ๒  แต่งกาพย์สุรางคนางค์ ๒๘ ให้เรื่องราวร้อยเรียงและจบความใน ๑ บท โดยมีสมัผัสถกูตอ้ง 
พอครูปุ๊กบอกครบทุกอย่างแล้วก็ให้นักเรียนเลือกทำงานตามระดับความสามารถของตนเองได้  ในการทำงานครั้งนี้ครูปุ๊กเห็นได้ชัดเลยว่านักเรียนส่วนใหญ่เลือกทำงานระดับที่ ๒ เหมือนอยากจะบอกอะไรบางอย่างกับครูปุ๊กหรอืเปล่าก็ไม่รู้  ซึ่งครูปุ๊กบอกนักเรียนว่าอย่าดูถูกความสามารถของตนเองนะ  ให้ลองท้าทายว่าเราจะสามารถทำงานในระดับไหนได้  ซึ่งนักเรียนคนที่ครูปุก๊เห็นว่าเขามีพัฒนาการที่ดีมาเรื่อย ๆ แล้ว ครูปุ๊กก็อยากรู้ว่าเขาจะเลือกระดับไหน  ตอนที่เขาทำงานก็เดินไปดูบ้างนะแต่ยังเห็นว่าเขากำลังเขียนความเรียงอยู่  แต่พอได้รับสมุดจากเขาก็อดยิ้มไม่ได้สิ่งที่เขาเลือกคือ ระดับที่ ๒  
พระธาตุงดงามมีความศักดิ์สิทธิ์อยู่จังหวัดลำพูน  ผู้คนกราบไหว้เคารพนับถือ   กลางวันสีทองสวย  กลางคืนแสงเทียนสะท้อนส่องใส่พระธาตุ  พระธาตุมีแสงสะท้อนเป็นสีทองส่องออกมา 
          พระธาตุงามงด 
      สีพระธาตุสด   มีคนบูชา 
      เป็นสิ่งศักดิ์สิทธิ์   คนคิดมาหา 
      กราบไหว้บูชา   ด้วยใจที่ดี 
การปรับเปลี่ยนแผนการสอนจากการที่ได้ไปคุยกับพี่ใหม่นั้นถือว่าเป็นผลดีที่เกิดขึ้นกบันักเรียนจริงๆ ซึ่งจะเห็นได้จากนักเรียนคนนี้ที่มีพัฒนาการในการทำงานที่ดีขึ้นเรื่อยๆ ตามความสามารถของเขาเอง  ทำให้เขาไม่รู้สึกกดดันตนเองและสามารถทำงานด้วยความสุขได้เพราะฉะนั้นการเรียนรู้ไม่มีวันสิ้นสุด ต่อให้เราคิดว่าเราทำแผนการสอนมาดีแล้วแต่ถ้าเราไม่เรียนรู้และเข้าใจนักเรียนแผนการสอนที่คิดว่าดีที่สุดก็อาจจะไม่ได้ดีที่สุดก็เป็นได้ 
