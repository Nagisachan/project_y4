
ชีวิตที่เรียนรู้…. ของครูเพลิน
โดย....ครูพิมพ์ลักษณ์   กาสา
หน่วยวิชาที่สอน : ประยุกต์ (มานุษและสังคมศึกษา)
ระดับชั้นที่สอน : ชั้น 4
กิจกรรมที่ก่อให้เกิดการเรียนรู้มากที่สุด
วิถีชีวิตมนุษย์เพื่อการดูแลรักษาสัตว์ทะเลให้คงอยู่อย่างยั่งยืน
ลักษณะกิจกรรม
นักเรียนนั่งเป็นวงกลม ให้นักเรียนบอกถึงของรักของหวง 1 อย่าง พร้อมวิธีการดูแลของรักของหวงนั้น 
การดูแลของรักของหวงของผู้อื่น มีวิธีการอย่างไร
ครูเปิดประเด็นคำถามพร้อมให้โจทย์ โดยให้เวลาในการแก้ปัญหาและสร้างสรรค์
แลกเปลี่ยนเรียนรู้

ความรู้ที่มีมาก่อน
วิธีการลดสถานการณ์  Over Fishing ในฐานะของผู้บริโภคและมากกว่าฐานะผู้บริโภค
การเขียนข้อมูลในรูปแบบ การวาดภาพพร้อมบรรยาย, Concept Web, Mind Map, 5WH

โจทย์ สถานการณ์เปิด 
นักเรียนออกแบบป้ายนิเทศรณรงค์ในหัวข้อ  “การดูแลรักษาสัตว์ทะเลให้คงอยู่อย่างยั่งยืน”
 เงื่อนไข :  1. จับกลุ่ม นักเรียนกลุ่มละ 4-5 คน
    2. ให้เลือกสัตว์ทะเลกลุ่มละ 1 ชนิด และบอกวิธีดูแลให้คงอยู่อย่างยั่งยืน
    3. ให้ใช้เครื่องมือในการออกแบบ เช่น การวาดภาพพร้อมบรรยาย, Concept Web, Mind Map, 5WH
   4. เป็นป้ายรณรงค์ที่สื่อความหมายได้อย่างชัดเจนและสร้างสรรค์     
ชิ้นงานประกอบ
ป้ายนิเทศรณรงค์ในหัวข้อ  “การดูแลรักษาสัตว์ทะเลให้คงอยู่อย่างยั่งยืน”





ประเด็นที่ได้เรียนรู้
นักเรียนได้แลกเปลี่ยนเรียนรู้กันเกี่ยวกับการดูแลของรักของหวงของตนเอง กับการดูแลของรักของหวงของเพื่อน ซึ่งนำไปต่อยอดการดูแลรักษาสัตว์ทะเลให้คงอยู่อย่างยั่งยืน
นักเรียนมีกระบวนการทำงานกลุ่มที่ดี รู้จักแบ่งหน้าที่กันทำตามความถนัด
ครูเรียนรู้การเรียนรู้ของเด็กผ่านผลงานป้ายนิเทศรณรงค์ในหัวข้อ  “การดูแลรักษาสัตว์ทะเลให้คงอยู่อย่างยั่งยืน” ซึ่งสะท้อนให้เห็นถึงการนำเอาความรู้ที่มีมาก่อนจากการเรียนในชั้นเรียนและภาคสนามมาถ่ายทอดเป็นชิ้นงานได้อย่างชัดเจน

ปัจจัยที่ทำให้เกิดความสำเร็จ
กติกาและเงื่อนไขที่ชัดเจน จะทำให้เด็กๆ สามารถจัดการวางแผนการทำงานได้
นักเรียนนำความรู้ที่มีมาก่อน ถ่ายทอดลงสู่ชิ้นงานได้

ประเด็นที่จะนำไปพัฒนาต่อ
ให้นักเรียนได้ทบทวนความรู้ที่มีมาก่อนร่วมกัน จะทำให้ประสบความสำเร็จในการทำงาน
ให้นักเรียนวางแผนการทำงานกลุ่ม ก่อนลงมือปฏิบัติ
