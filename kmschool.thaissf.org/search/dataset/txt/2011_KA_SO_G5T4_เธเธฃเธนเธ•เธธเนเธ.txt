

คุณครูสิริกมล ศรีเดช  (ครูตุ๊ก) 
หน่วยวิชามานุษและสังคมศึกษา  
ระดับชั้นประถมศึกษาปีที่ 5
กิจกรรมที่ก่อให้เกิดการเรียนรู้ได้มากที่สุดและดีที่สุด …


กิจกรรม “ศึกษาภูมิศาสตร์ที่ตั้งโรงไฟฟ้าในประเทศไทย”
แนวคิดของกิจกรรมคือ ให้นักเรียนค้นหาและอธิบายความสัมพันธ์ระหว่างภูมิศาสตร์ที่ตั้งโรงไฟฟ้า แหล่งวัตถุดิบด้านพลังงานที่ป้อนให้กับโรงไฟฟ้า และเส้นทางการขนส่งวัตถุดิบด้านพลังงานมาที่โรงไฟฟ้า
ลักษณะกิจกรรม …


นักเรียนใช้ข้อมูลจากเว็บไซด์ของการไฟฟ้าฝ่ายผลิตแห่งประเทศไทย www.egat.co.th เพื่อสำรวจตำแหน่งที่ตั้งของโรงไฟฟ้าที่กระจายอยู่ ตามภูมิภาคต่างๆของประเทศไทย
นักเรียนหาข้อมูลวัตถุดิบด้านพลังงานที่โรงไฟฟ้าแต่ละแห่งใช้ ครูแนะนำแหล่งค้นคว้าให้คือ เว็บไซด์ของการไฟฟ้าฝ่ายผลิตแห่งประเทศไทย  www.egat.co.th แลเว็บไซด์ของสำนักงานสถิติแห่งชาติ www.nso.go.th 
นักเรียนใช้แผนที่ประเทศไทยเพื่อศึกษาเส้นทานคมนาคมภายในประเทศ (ถนน, รถไฟ, ทางอากาศ, แนวท่อก๊าซธรรมชาติ)
นักเรียนนำข้อมูลที่ศึกษามาทั้งหมดมาเรียบเรียงในรูปแบบผังแสดงความสัมพันธ์ระหว่างที่ตั้งโรงไฟฟ้า แหล่งวัตถุดิบ และเส้นทางคมนาคมขนส่งวัตถุดิบมาสู่โรงไฟฟ้า
ความรู้ที่มีมาก่อน …


ความรู้ของนักเรียนที่สะสมก่อนการเรียนรู้ในกิจกรรมนี้ คือ ภูมิศาสตร์กายภาพของ ประเทศไทย  การอ่านแผนที่ประเทศไทย แสดงข้อมูลรัฐกิจ  แผนที่ประเทศไทยแสดง  ภูมิศาสตร์ประเทศไทย  แผนที่ประเทศไทยแสดงแม่น้ำ  แผนที่ประเทศไทยแสดงทางหลวง  แผนที่ประเทศไทยแสดงเส้นทางขนส่งท่อก๊าซธรรมชาติ  วัตถุดิบที่ใช้การผลิตกระแสไฟฟ้า


ประเด็นที่ได้เรียนรู้ …


ถ้ามีการวางลำดับขั้นตอนการเรียนรู้ที่ดี นักเรียนสามารถสร้างความรู้ได้ด้วยตนเอง   เห็นทักษะการเลือกข้อมูล การจับประเด็นสำคัญ การจัดระบบข้อมูล การเชื่อมโยงความรู้ของนักเรียนเห็นศักยภาพในการเรียนรู้ของนักเรียน ครูต้องใจเย็นและรอคอย ไม่ควรรีบเร่งชวนสรุปให้ได้ความรู้ตามเป้าหมายที่ต้องการ แต่ควรวางลำดับการเรียนรู้ให้นักเรียนไปสู่การได้คำตอบด้วยตนเอง
ชิ้นงานหรือเอกสารประกอบ …



แผนผังแสดงที่ตั้งโรงไฟฟ้าในประเทศไทยกับแหล่งพลังงานและที่มาของพลังงานที่ใช้
ความเรียงเรื่อง สถานที่ตั้งของโรงไฟฟ้าแต่ละประเภทมีความสัมพันธ์กับสภาพภูมิศาสตร์และแหล่งวัตถุดิบที่นำมาผลิตกระแสไฟฟ้าฟ้าอย่างไร
ปัจจัยความสำเร็จ …


ให้นักเรียนได้นำความรู้ที่มีมาก่อน มาใช้ในกาเรียนรู้กิจกรรมใหม่ ทำให้ได้ทบทวนและต่อยอดความรู้   รู้สึกความวางใจศักยภาพการเรียนรู้ของนักเรียน  การทำงานร่วมกับคู่วิชา ในขั้นตอนการpre / while / post แผน ทำให้มีการปรับแก้ไขแผนฯ ก่อนนำไปปฏิบัติ ส่งผลให้เกิดการพัฒนาการจัดการเรียนรู้ที่สอดคล้องกับการเรียนรู้ของนักเรียน  ครูมีการประเมินสถานการณ์การเรียนรู้ให้พร้อม
ประเด็นที่จะนำไปพัฒนาต่อ …


การหากิจกรรมที่ส่งเสริมให้นักเรียนได้พัฒนาทักษะด้านการสืบค้น การจัดระบบข้อมูลและการเชื่อมโยงความรู้
ครูเพิ่มความระมัดระวังในการเข้าไปจัดการการได้มาซึ่งคำตอบของนักเรียน ควรปล่อยให้กระบวนการเป็นไปตามธรรมชาติ ควรทำหน้าที่นำเสนอสิ่งที่นักเรียนคิดหรือพูดออกมา

