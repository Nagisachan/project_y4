
6287135-334645ชีวิตที่เรียนรู้….ของครูเพลิน
ชื่อ   สาวิณี  จิรประเสริฐวงศ์      หน่วยวิชา   คณิตศาสตร์      ชั้น  4
กิจกรรมที่ก่อให้เกิดการเรียนรู้มากที่สุด  “กิจกรรมเหรียญผ่านรางไม้ได้หรือไม่” แนวคิดของกิจกรรมเพื่อให้นักเรียนใช้เครื่องมือวัดและวางแผนการแก้ปัญหา  ลงมือแก้ปัญหา พร้อมทั้งแลกเปลี่ยนเรียนรู้ร่วมกัน  เพื่อนำไปสู่การสรุประยะที่กว้างที่สุดของวงกลม คือ เส้นผ่านศูนย์กลาง
เหรียญจะสามารถเลื่อนผ่านรางไม้ในรูปได้หรือไม่  เพราะเหตุใด  ให้อธิบายวิธีการคิด          
ลักษณะกิจกรรม   โจทย์สถานการณ์เปิด
ครูเปิดโจทย์สถานการณ์  ให้นักเรียนอ่านโจทย์ และถามความเข้าใจการเลื่อน โดยเหรียญต้องเลื่อนผ่านโดยไม่ยก หรือตะแคง จากนั้นแจกโจทย์ให้นักเรียน  
ความรู้ที่มีมาก่อน (met before)               
   -  ทักษะการวัดความยาว
   -  สามารถหาระยะระหว่างเส้น 2 เส้นได้อย่างถูกวิธี
  
ประเด็นที่ได้เรียนรู้
ตัวเด็ก โจทย์ที่มีรูปภาพประกอบ  มีความท้าทายเป็นแรงผลักดันในการเรียนรู้และแก้ปัญหาของเด็กๆ เด็กมีความพยายามในการหาวิธีที่หลากหลาย  เด็กๆ จดจ่อกับการทำงานของตนเองและพยายามหาวิธีที่หลากหลายมานำเสนอ เช่น  
14922580645
วิธีที่ 1 นักเรียนใช้ความรู้เก่าเรื่องเส้นขนานมาช่วยในการแก้ปัญหา  นักเรียนใช้ไม้บรรทัดตีเส้นขอบของวงกลม ไปยังปลายสุดของส่วนที่แคบที่สุดของรางไม้  และวัดระยะห่างระหว่างเส้น  2 เส้น และเห็นว่าเส้นไม่ขนานกัน   จึงสรุปว่าเหรียญไม่สามารถผ่านได้เพราะระยะห่างระหว่างเส้นแคบลง


-230505-226060วิธีที่ 2 นักเรียนใช้การลงมือทำ  นักเรียนหาวัสดุที่เป็นวงกลมและมีขนาดเท่ากับเหรียญในรูปภาพ  โดยใช้เหรียญ 5 บาท และทาบจากรูปไปยังปลายสุดของรางไม้ และเห็นว่าขอบของเหรียญชนกับรางไม้ จึงสรุปว่าเหรียญไม่สามารถผ่านได้
1191260418465

วิธีที่ 3 นักเรียนหาความกว้างของเหรียญ โดยวัดจากส่วนที่กว้างที่สุดของเหรียญ และวัดระยะห่างของปลายสุดของรางไม้เมื่อมาเทียบปรากฏว่าความกว้างของเหรียญมีระยะมากกว่าส่วนที่แคบสุดของรางไม้  จึงสรุปว่าเหรียญไม่สามารถผ่านได้


ตัวครู   โจทย์ที่สร้างการเรียนรู้ต้องเป็นโจทย์ที่สอดคล้องกับความสามารถและความรู้เดิมของเด็ก  ส่งผลให้เด็กรู้สึกทำได้แต่ก็ไม่ง่ายจนเกินไป  เด็กจะตื่นตัวที่จะแก้โจทย์ปัญหา  อยากที่จะทำ  และพร้อมที่จะนำเสนอความคิดของตนเองเพื่อแลกเปลี่ยนเรียนรู้ร่วมกัน  และเมื่อเด็กเป็นผู้แลกเปลี่ยนต่างกระตุ้นและสร้างความรู้ให้กับเพื่อนคนอื่นๆ  เด็กคนอื่นๆ พร้อมที่จะฟัง และพยายามคิดเพื่อแลกเปลี่ยนวิธีที่แตกต่างจากเพื่อน  ครูจะเป็นผู้รอฟังเด็กๆ และบันทึกสิ่งที่เด็กอธิบายบนกระดาน  บางวิธีคิดของเด็กสร้างความรู้ใหม่ให้กับตัวเด็กคนอื่นและคุณครูได้ด้วย

ปัจจัยความสำเร็จ  โจทย์ที่สอดคล้องกับความสามารถและความรู้เดิมของเด็ก  ท่าทีที่ผ่อนคลายของครูที่พร้อมจะฟังวิธีการคิดของเด็กแต่ละคน  โดยครูพร้อมที่จะเขียนอธิบายความคิดของเด็กบนกระดาน  ทำทีละอย่างทั้งครูและเด็ก  รวมถึงการใช้คำถามเพื่อกระตุ้นการเรียนรู้ของเด็ก  เด็กเป็นผู้แลกเปลี่ยนต่างกระตุ้นและสร้างความรู้ให้กับเพื่อนคนอื่นๆ  

ประเด็นที่จะนำไปพัฒนาต่อ  จังหวะและลำดับของครูที่ต้องชัดเจน  ลดความกังวลว่าในการสอนครั้งนั้นต้องไปให้สุดตามแผนแค่ไหน  แต่ให้คิดว่าจะจบการสอนนั้นอย่างไรให้พอดีเหมาะกับเวลาและไม่เร่งรีบ  เด็กได้เต็มที่กับการแก้ปัญหาและแลกเปลี่ยนเรียนรู้ร่วมกัน และเด็กมีเวลาได้สรุปความเข้าใจด้วยตนเองมากขึ้น  รวมถึงประเมินความเข้าใจกับสิ่งที่ได้เรียนในคาบนั้นๆ
