


ครูน้อง  - ฐิติพร  คงแย้ม 
หน่วยวิชาคณิตศาสตร์
ระดับชั้น  ๓  ห้อง  ๓  และ  ชั้น  ๓  ห้อง  ๔


“  กลับมาทบทวน  ”
ครูน้องสอนระดับชั้น  ๓  มาเป็นปีที่  ๒  แล้ว  เด็กๆแต่ละปีมีความแตกต่างกัน          ใช่ว่าเด็กๆจะต้องปรับตัวกับครูอย่างเดียว  ครูด้วยที่ต้องปรับตัวเข้าหาเด็กๆ  ดังนั้น  ๒         เทอมที่ผ่านมาครูน้องจึงต้องเรียนรู้เด็กๆรอบด้านเลยทีเดียว  
จากการสอนในเทอมฉันทะและวิริยะ  กิจกรรมที่ทำให้เกิดการเรียนรู้สำหรับ         ตัวครู  คือ  บทเรียนเรื่องการหารยาว  บทเรียนนี้ความรู้เดิมคือ  การหารตามแม่สูตรคูณ,          การวาดรูป  ,  การลดลงทีละเท่าๆ กัน  , การใช้แถบเส้นการหาร 
สถานการณ์โจทย์
“   ถ้าแอนมีสติ๊กเกอร์จำนวน  432 แผ่น ต้องการจัดใส่ซองๆละ  3  แผ่น
แอนต้องเตรียมซองไว้ทั้งหมดกี่ซอง    ”
เมื่อเปิดโจทย์สถานการณ์  ครูน้องให้เด็กๆ  แสดงวิธีคิดลงในกระดาษ  ตอนที่เด็กๆเริ่มแก้สถานการณ์โจทย์ครูน้องได้เดินดูรอบๆ  ห้อง พบว่าเด็กๆมีความเปลี่ยนแปลงในการเรียนวิชาคณิตศาสตร์  รู้สึกถึงการรักและเปิดใจในการพยายามคิดมากขึ้น  ก่อนหน้านี้ครูน้องมองเห็นถึงความเปลี่ยนแปลง  แต่ไม่อยากเข้าข้างความคิดของตัวเองจึงไม่แน่ใจ  จนมาถึงสถานการณ์โจทย์การหารครั้งนี้  มองเห็นว่าเด็กๆ  มีความตั้งใจ  มีความจดจ่อกับสถานการณ์โจทย์มากขึ้น  ซึ่งต่างจากเทอมวิริยะอย่างเห็นได้ชัด  จากที่เคยพูดว่า  “ หนูไม่อยากทำเลย  ”  แต่ครั้งนี้กลับไม่มีเสียงพูดเหล่านั้น  ต่างคนต่างตั้งใจ 


แนวคิดการแก้ปัญหา                                                                                                          วิธีที่  1   การลบทีละเท่าๆกัน  ( ลบทีละ  3 )  






 อยู่ๆ  ก็มีเสียงเล็กๆ  ดังขึ้นมาว่า  “ ครูน้องคะ  หนูคิด  2  หน้าแล้ว  ยังไม่ได้คำตอบเลยค่ะ  ทำอย่างไรดี  “
วิธีที่  2  การวาดรูป  
 




 ผมไม่ได้มันเยอะเกิน   T___T  
วิธีที่  3  แถบเส้นการหาร   (  หนูขอกระดาษเพิ่มได้ไหมคะ  ^_^ )
 





วิธีที่  4  หารยาว






จากวิธีต่างๆที่เด็กช่วยกันนำเสนอ  ส่วนใหญ่แล้วใช้วิธี  1-3  น้อยคนนักที่             จะได้คำตอบ  เมื่อเด็กคนหนึ่งบอกว่า  “  ผมได้คำตอบครับ ”  ทำให้เพื่อนคนอื่นๆ อยากรู้         ตั้งหน้าตั้งตาฟัง วิธีที่ได้คำตอบคือวิธี  หารยาว  แต่เมื่อเพื่อนอธิบายให้ฟัง  ครูน้องมองไป   รอบๆ  ห้อง ปรากฏว่าแต่ละคนทำหน้างง !  ซึ่งครูน้องก็ไม่เข้าใจว่าทำไมถึงไม่เข้าใจกันเลย      ตอนนั้นคิดว่า  ในเมื่อเรียนการหารยาวตอน  ชั้น ๒  มากันบ้างแล้ว  ทำไมความรู้เดิมถึง           ไม่หลงเหลืออยู่เลย  ดังนั้น  ครูน้องเลยยกตัวอย่างการหารยาวให้เด็กๆดูใหม่อีก  ๑  ข้อ       เด็กๆ  ก็ยังไม่เข้าใจ  จนหมดเวลาในคาบนั้น  ครูน้องออกจากห้องด้วยใจห่อเหี่ยว                     มีความรู้สึกแผนในวันนั้นล่ม  ไม่สำเร็จ  จึงถามครูโน้ตว่า  เมื่อตอนเด็กๆเรียนอยู่  ชั้น  ๒  เด็กๆได้เรียนเรื่องการหารยาวหรือป่าว? คำตอบที่ได้คือ  “ยังไม่เคยเรียนมาก่อนเลย ”   ได้ยินอย่างนั้น  รู้สึกผิดเลยค่ะ  จึงมานั่งทบทวนว่าเราพลาดสิ่งใดไปหรือป่าว  อย่างนี้ต้องซ้ำแผน  ในคาบต่อไปจึงซ้ำแผนเรื่องการหารยาวใหม่อีกครั้ง  และเพิ่มเติมด้วยการฝึกฝนทักษะการหารยาว  จึงทำให้เด็กมีความเข้าใจเรื่องการหารยาวมากขึ้น  แค่นี้ก็ชื่นใจแล้วค่ะ
  สิ่งที่ครูน้องได้เรียนรู้จากบทเรียนนี้คือ  การนำข้อผิดพลาดในแต่ละคาบ         มาทบทวน  และแก้ไขให้ทัน  และอย่ามองข้ามในสิ่งเล็กๆ  ควรทบทวนความรู้เดิมของเด็ก       ให้มากขึ้น  
