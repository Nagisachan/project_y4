

ชีวิตที่เรียนรู้.....ของครูน้ำหวาน
กิจกรรมที่ก่อให้เกิดการเรียนรู้มากที่สุด
คือ  กิจกรรมเท่ากันจริงหรือไม่
แนวคิดของกิจกรรมเท่ากันจริงหรือไม่  การทำกิจกรรมเท่ากันจริงหรือไม่จะใช้กระดาษรูปสี่เหลี่ยมจัตุรัสแผ่นแรกทำการสร้างทศนิยมจำนวนแรกคือ  ๐.๓  โดยการแบ่งกระดาษรูปสี่เหลี่ยมจัตุรัสออกเป็น  ๑๐  ส่วนแล้วทำการระบายสี  ๓  ส่วนจาก  ๑๐  ส่วน  จากนั้นใช้กระดาษแผ่นที่  ๒  ทำการสร้างทศนิยมจำนวนที่  ๒  โดยการแบ่งกระดาษรูปสี่เหลี่ยมจัตุรัสออกเป็น  ๑๐  ส่วนก่อนแล้วแบ่งแต่ละส่วนออกเป็นอีก  ๑๐  ส่วน  หลังจากนั้นทำการระบายสี  ๓๐  ส่วนจาก  ๑๐๐  ส่วน  ซึ่งจากการระบายสีรูปสี่เหลี่ยมจัตุรัสทั้งสองรูปจะเห็นว่าส่วนที่ระบายสีมีเท่ากัน
สำหรับลักษณะของกิจกรรมเท่ากันจริงไม่  ครูจะทำการแจกกระดาษรูปสี่เหลี่ยมจัตุรัสที่มีขนาด  ๑๐๑๐  เซนติเมตร  ให้นักเรียนคนละ  ๒  รูป  นักเรียนจะทำการสร้างทศนิยมจากกระดาษรูปสี่เหลี่ยมจัตุรัสลงในกระดาษที่ครูแจกให้  หลังจากนั้นนักเรียนทำการบันทึกวิธีการและขั้นตอนการสร้างทศนิยมของตนเองลงในสมุด









           นางสาวศิรินันท์     พุ่มแย้ม
              หน่วยวิชาคณิตศาสตร์
                      ระดับชั้น  ๕







ความรู้ที่มีมาก่อน  (met  before)
พื้นฐานความรู้ของนักเรียนระดับชั้นประถมศึกษาปีที่ ๕  จากในปีการศึกษาที่ผ่านมา  นักเรียนได้เรียนในเรื่องของทศนิยมหนึ่งตำแหน่งมาแล้ว  สำหรับในปีการศึกษานี้  นักเรียนจะได้เรียนในเรื่องของทศนิยมสองตำแหน่ง  ซึ่งนักเรียนในระดับชั้นประถมศึกษาปีที่  ๕  จะมีพื้นฐานความรู้มาก่อนแล้ว  นักเรียนจะสามารถเรียนรู้ในเรื่องของสองตำแหน่งได้

โจทย์สถานการณ์เปิด
- ให้นักเรียนสร้างจำนวนทศนิยม  ๒  จำนวน  จากกระดาษรูปสี่เหลี่ยมจัตุรัส  โดยจำนวนแรกคือ  ๐.๓  และจำนวนที่  ๒  คือ  ๐.๓๐
- จำนวนทศนิยมทั้งสองมีค่าเท่ากันหรือไม่ 
 ชิ้นงาน

















   



































































































        กระดาษรูปสี่เหลี่ยมจัตุรัสแผ่นที่  ๑    กระดาษรูปสี่เหลี่ยมจัตุรัสแผ่นที่  ๒






ประเด็นที่ได้เรียนรู้
จากกิจกรรมเท่ากันจริงหรือไม่ที่นักเรียนได้ทำการแบ่งรูปกระดาษรูปสี่เหลี่ยมจัตุรัสของจำนวน  ๐.๓  และ  ๐.๓๐  แล้วทำการระบายสีรูปสี่เหลี่ยมจัตุรัสทั้งสองรูปจะเห็นว่าส่วนที่ระบายสีมีเท่ากัน จากกิจกรรมที่นักเรียนได้ทำ ทำให้นักเรียนเข้าใจความหมายของทศนิยมที่เท่ากันได้

ปัจจัยความสำเร็จ
จากการทำกิจกรรมเท่ากันจริงหรือไม่  ซึ่งเป็นกิจกรรมที่นักเรียนจะได้ใช้แสดงความคิดและ  ลงมือทำด้วยตนเองจึงทำให้นักเรียนได้มีส่วนร่วมในกิจกรรม  ส่งผลไปถึงบรรยากาศ           ในห้องเรียนที่นักเรียนทุกคนต่างมีหน้าที่         ในการแสดงความคิดและลงมือทำนั้นจึงเป็นบรรยากาศที่จะทำให้ทุกคนลงมือทำและเรียนรู้วิธีการทำของตนเอง  หลังจากนั้นเป็นส่วนของการนำความคิดของตนเองไปนำเสนอให้เพื่อนร่วมชั้นเรียนของตนเองได้ฟัง  เพื่อที่จะได้เป็นการเรียนรู้ซึ่งความคิดที่หลากหลาย
ประเด็นที่จะนำไปพัฒนาต่อ
การคิดแผนการสอนให้มีกิจกรรมที่นักเรียนได้แสดงความคิดและลงมือทำ  เพิ่มการต่อยอดให้กับนักเรียนได้แสดงความคิดและลงมือทำอย่างต่อเนื่อง



