
7596352-15766ทัศนคติเปลี่ยนแปลงได้จากประสบการณ์และการเรียนรู้
หากเปิดใจ ยอมรับและพร้อมที่จะเปลี่ยนแปลงพัฒนาตนเอง


อย่างที่หลายๆคน เคยได้พูดเอาไว้ “ทุกอย่างย่อมต้องมีครั้งแรก” การฝึกงานครั้งนี้ก็เช่นกัน ครั้งแรกที่อาจารย์ให้ข้อมูล เกี่ยวกับ              โรงเรียนเพลินพัฒนา “...ฝึกงานตำแหน่งครูแนะแนวนะ” เราก็รู้สึกสงสัยขึ้นมาทันที “ห๊ะ?! ครูแนะแนว??? เรียนจิตวิทยาพัฒนาการแต่                ฝึกงานครูแนะแนว? จะได้ทำงานอะไร?” เพราะครูแนะแนวที่เรารู้จัก คือ ครูที่แนะแนวทางการศึกษาต่อให้กับนักเรียน มันดูๆแล้ว                             ไม่น่าจะได้ทำงานตรงกับที่เรียนได้เลย แล้วการฝึกงานที่นี่จะดีจริงๆหรอ

คำถามและข้อสงสัยเกิดขึ้นเต็มไปหมดตั้งแต่ที่อาจารย์ได้บอกไว้คราวนั้น จนกระทั่งวันแรกที่ได้มาที่โรงเรียน...ก้าวแรกที่ได้ก้าวเข้ามา            ที่โรงเรียน แค่หน้าโรงเรียนก็รู้สึกเลยว่านี่โรงเรียนจริงๆใช่ไหม มองผ่านๆคงนึกว่าไปทางเข้ารีสอร์ท แต่นั่นคงไม่สำคัญ ที่สำคัญคือ วันนี้ คือ            วันแรกที่มาฝึกงาน ไม่รู้ว่าจะต้องทำงานแบบไหน ไม่รู้ว่าจะได้เจอคนแบบไหน ไม่รู้ว่าจะเจอเด็กอายุเท่าไหร่ ทั้งสงสัยทั้งตื่นเต้น แต่เมื่อมาถึง           ได้พูดคุยกับฝ่ายบุคคล พี่หน่อย และพี่สร้อย ถามเรื่องที่เกี่ยวกับ     โรงเรียนนี้ ก็สามารถตอบข้อสงสัยที่มีได้ในระดับหนึ่ง แต่เมื่อได้พบกับครูเล็ก หัวหน้าช่วงชั้น และครูเก้า ครูแนะแนว ก็ได้เข้าใจเกี่ยวกับกับครูแนะแนวของโรงเรียนนี้มากยิ่งขึ้นทั้งจากการพูดคุย อธิบาย และการให้ได้ลอง      ทำงานของครูแนะแนว ในวันแรก ก็เข้าใจได้ว่า “ครูแนะแนว โรงเรียนเพลินพัฒนาจะทำงานในส่วนของการสังเกตเด็กๆที่มองเห็นว่าควรได้รับ                    การช่วยเหลือ และเด็กที่ครูประจำชั้น หรือประจำวิชาสงสัยหรือมีความเห็นว่าควรช่วยเหลือ ครูแนะแนวก็จะเข้าไปสังเกต จดบันทึกพฤติกรรม          ถ้ามีพฤติกรรม ที่น่าสงสัยว่าจะเป็นปัญหาต่อการเรียน ก็จะมีการปรับพฤติกรรมให้เด็กคนนั้น แต่ถ้าพบว่าการปรับพฤติกรรมอาจไม่เพียงพอ             จะมีการประชุมผู้ปกครองเพื่อขอความร่วมมือในการร่วมกันช่วยเหลือ ส่งให้แพทย์ตรวจเพื่อวินิจฉัยอาการ และร่วมกันปรับพฤติกรรมอย่างเต็มที่”

วันแรกที่เริ่มทำงาน... การเข้าสังเกตที่โรงเรียนนี้เป็นครั้งแรก รู้สึกว่าทำไมเด็กๆเดี๋ยวนี้ซนขนาดนี้ ผุดลุกผุดนั่ง เดินกันทั่วห้อง                        แต่ส่วนหนึ่งก็คงเป็นเพราะช่วงของการทำงานเผยตน ที่ครูค่อยข้างให้อิสระในการให้โจทย์ เมื่อถึงส่วนที่กำหนด จึงค่อยให้ครูตรวจเป็นระยะๆ            แต่จากที่ได้เข้าสังเกตครบทุกห้อง ก็พบว่าเด็กๆก็ซนเหมือนกันหมด แต่ก็มีบางคนที่กลับดูนิ่งผิดกับบรรยากาศในห้องที่วุ่นวายจนน่าแปลกใจ          หลังจากผ่านไปไม่กี่วัน พี่เก้าก็ได้ถามขึ้นมาว่า “จากที่ได้สังเกตมา เห็นอะไรที่มันแปลก   หรือรู้สึกสนใจบ้างไหม” เราก็ตอบไปว่า                             “...ก็คงเป็นเด็กที่ดูนิ่งๆ ไม่ซนลุกเดินไปมา พูดคุยกันเหมือนเพื่อนคนอื่น” ตอนนั้น เราก็ไม่รู้หรอกว่า เด็กคนไหนสมาธิสั้น เหม่อลอย                          มีปัญหาการเรียนรู้ เพราะก็ดูไม่ออก บอกได้แค่รู้สึกว่าเด็กคนนั้นมันดูนิ่ง กว่าเพื่อน หรืออาจจะเป็นลายมือที่เทียบกับเพื่อนแล้วดูไม่น่าจะ                   อยู่ชั้นเรียนเดียวกัน และจากที่ได้บอกกับพี่เก้าไป พี่เก้าก็ได้ลอง นำแฟ้มประวัติเด็กที่ได้ให้ความช่วยเหลือมาให้ลองอ่านดู และก็ได้เข้าสังเกตเด็กๆเหล่านี้ดู ช่วงแรกเราก็ดูไม่ออกว่าเหม่อลอย     ลักษณะพฤติกรรมเป็นอย่างไร งงอยู่นานเหมือนกัน กว่าจะเริ่มเข้าใจว่าเหม่อลอยลักษณะ                     เป็นอย่างไรก็ใช้เวลาอยู่หลายวันทีเดียว





ในการฝึกงานที่โรงเรียนเพลินพัฒนาก็ได้มีประสบการณ์ในการทำงานแบบสหวิชาชีพอยู่เหมือนกัน แต่จริงๆก็ไม่เหมือน                              การทำงานซะทีเดียว ถ้าพูดว่า เป็นการแลกเปลี่ยนความรู้กันน่าจะถูกต้องกว่า คือ ได้มีโอกาสนำสิ่งที่ได้เรียนรู้มาแลกเปลี่ยนกัน                                   เราที่เรียนจิตวิทยาพัฒนาการก็นำเอาทฤษฏีพัฒนาการของเด็กมาแลกเปลี่ยน พี่เก้าจบจิตวิทยาคลินิกก็มีหนังสือจิตเวช หนังสือคู่มือ                            ของการทดสอบต่างๆมาให้ลองอ่านแบ่งปันความรู้ พี่จูนจบสังคมสงเคราะห์กำลังเรียนต่อในสาขาพัฒนาการมนุษย์ และสนใจ                             ค้นคว้าเรื่องพัฒนาการมาช่วยกันแลกเปลี่ยน ก็ถือได้ว่าเป็นประสบการที่ดีเช่นกัน

หลังจากเวลาผ่านไปประมาณ 1 เดือน ในการประชุมพูดคุยกันเรื่องของเด็กๆที่ได้ให้ความช่วยเหลืออยู่ หลังจากจบแล้ว  พี่เก้าได้พูดขึ้นมาว่า “เจม... ช่วยไปสังเกตเด็กคนหนึ่งให้พี่หน่อยสิ ครูประจำชั้นบอกมาว่าช่วงนี้เหม่อลอยหนักมาก” และนั่นคือ ครั้งแรก ที่ได้รู้จักกับ case study ของเรา เริ่มแรกที่เข้าไปสังเกตเป็นแค่การเข้าไปสังเกต จดบันทึกพฤติกรรมเพื่อหาพฤติกรรม ที่รบกวนการเรียนของเด็กและนำมาหาทางปรับพฤติกรรม      ของเด็กเท่านั้น แต่หลังจากสังเกตได้ระยะหนึ่งก็เริ่มสงสัยว่าเป็นสมาธิสั้นหรือเปล่า แต่เหมือนจะไม่ได้มีแต่ครูแนะแนวที่เห็น ผู้ปกครองก็เห็นเช่นเดียวกัน จึงได้พาเด็กไปพบแพทย์ และได้รับใบตรวจสอบพฤติกรรมที่โรงเรียนมาเพื่อนำไปร่วมวินิจฉัยอาการ โดยส่งผ่านมาทางครูปุ๊ก                ครูประจำชั้นให้ช่วยทำและส่งคืนเพื่อไปพบแพทย์      และนั่นเองคือจุดเริ่มต้นที่ทำให้ได้ case study เพราะพี่เก้าได้บอกว่า “เจม... งั้นเคสนี้                  พี่ยกให้เจมเลยแล้วกัน...” เนื่องจากเราก็เป็นคนที่สังเกตเด็กคนนี้มาตั้งแต่แรก การทำใบตรวจสอบพฤติกรรมที่แพทย์ให้มาคงง่ายกว่า                    รวมถึงถ้าได้ผลจากแพทย์แล้ว การให้เราเป็นคนทำต่อเลยมันก็จะง่ายกว่า หลังจากนั้นก็เข้าสังเกตเด็กคนนี้ทุกวันทุกวิชา ตอนพักก็ไม่เว้นถ้าเดินผ่านห้องแล้ว     มองเห็นก็จะสังเกตและจำไว้ เพื่อบันทึกพฤติกรรมให้ได้มากที่สุดและส่งให้แพทย์

เมื่อได้รับผลที่ได้จากการไปพบแพทย์ ก็ได้มีการพูดคุยกับผู้ปกครองในแนวทางการช่วยเหลือที่โรงเรียน ก็คือครู จะคอยสังเกตพฤติกรรมหลังจากทานยา แล้วรายงานผลให้กับผู้ปกครองผ่านทางสมุดสื่อสาร ที่ใช้ในการทบทวนการเรียน ของเด็กในแต่ละวันด้วยเช่นกัน วิธีนี้ได้ผลที่ดีในระดับหนึ่ง แต่ยังคงต้องมีการติดตามผลและปรับปรุงเพิ่มเติมอีกในอนาคต

838454012858752018644220936อีกสิ่งหนึ่งที่ได้ทำจากการฝึกงานที่โรงเรียนเพลินพัฒนา การไปภาสนาม เหมือนเป็นการเปิดหูเปิดตา การไปภาคสนามกับเด็กๆ                โรงเรียนเพลินพัฒนาทำให้ได้รู้ว่าเด็กๆมีความสามารถและศักยภาพมากกว่าที่เราคิดไว้เยอะมาก การที่ต้องไปภาคสนามต่างจังหวัดเก็บข้อมูล                 เพื่อนำมาทำโครงงาน "ชื่นใจ...ได้เรียนรู้” ต่อหลังจากที่กลับมา เป็นสิ่งที่ไม่ง่ายเลย อีกทั้งการนำเสนอที่จะมีผู้ปกครองมาชมการนำเสนอของ                   เด็กๆทุกคน เป็นงานที่หนักและมีความกดดันสูงมาก แต่เด็กๆทุกคนกลับสามารถทำมันออกมาได้จนสำเร็จทั้งตัวชิ้นงานและการนำเสนอ                   น่าทึ่งจนเกือบจะลืมไปว่านี่คือผลงานของเด็กป.4 เท่านั้นเอง








อีกงานหนึ่งที่อยากบันทึกเอาไว้คืองาน Gift for give, Give for get งานที่จัดขึ้นเพื่อจะสอนให้เด็กๆได้รู้จักการแบ่งปัน                                  ช่วยเหลือผู้อื่นที่ด้อยโอกาส ช่วงที่ได้ไปฝึกงานก็เป็นช่วงที่เกิดงานนี้ขึ้นครั้งแรกเช่นกัน เป็นงานที่ดีและสร้างประสบการณ์และ                              ความทรงจำดีๆให้เรามากมายเช่นกัน คงหายากที่จะได้มีโอกาสทำขนมปังปิ้งจากเตาถ่าน การทำแซนวิช หรือแม้กระทั่งเป็น                                       พิธีกรงาน แต่เราก็ได้มีโอกาสจากงานนี้ ถึงแม้ว่าตอนจบงานมันจะเหนื่อย แต่ก็ได้รับความสุข ความสนุกและประสบการณ์ดีๆ                                      ไปมากมายที่ยากจะลืม

สิ่งที่ได้เรียนรู้จากการฝึกงาน เราอาจพูดได้ไม่เต็มปากว่าได้เรียนรู้ในเรื่องการทำงานทางด้านจิตวิทยามากนัก  แต่ก็ได้ฝึกฝนเรียนรู้ทักษะ          ที่มีความจำเป็นในงานนี้ การสังเกต ที่ต้องใช้ตลอดเวลา เป็นทักษะที่เชื่อแน่ว่ามีการพัฒนาขึ้นไม่มากก็น้อยอย่างแน่นอน ทักษะการเขียนรายงานผลจากการสังเกตก็เช่นกัน แต่สิ่งที่เราคิดว่าได้เรียนรู้จากการฝึกกงานครั้งนี้เป็นอย่างมาก คือ การเรียนรู้ในตัวเด็ก เราเคยคิดว่ามาทำงานกับเด็กเราต้องปวดหัวจนกุมขมับ แต่พอมาได้ทำจริงๆ  มันก็ปวดหัวจริงๆนั้นแหละ แต่ก็ไม่ได้มากอย่างที่คิดเอาไว้ เด็กๆก็ซนกันเป็นธรรมชาติอยู่แล้ว แต่ถ้าต้องอยู่ในระเบียบก็ไม่ได้หมายความว่าจะทำไม่ได้ อาจจะยากหน่อยแต่ถ้าเราค้นหาวิธีการที่จะดูแลได้เหมาะสม เด็กซนๆก็กลายเป็นเด็กน่ารักๆได้เหมือนกัน  การที่ต้องอยู่กับเด็กนานๆก็ทำให้เราได้คิด ว่าเราก็เคยเป็นเด็กแต่ทำไมเราถึงกลับไม่ชอบเด็ก การอยู่ที่โรงเรียนนี้มันเปลี่ยนความคิดเราไปเลย            เด็กไม่ได้แย่อย่างที่เราคิด เราอาจจะแค่ไม่เคยได้พูดคุยหรือเล่นกับเด็กอย่างจริงๆมากกว่าเลยทำให้คิดไปแบบนั้น พอได้รู้จักได้คุ้นเคยจากที่มองเป็นแค่เด็ก เด็กคนนั้นอาจจะกลายเป็นลูกศิษย์ เป็นน้องของเรา เกิดความสนิทความผูกพัน                      จากการที่คิดว่ามันจะต้องเป็นช่วงเวลาที่นานแน่ๆต้องทนจนมันจบ แต่กลับกลายเป็นว่าพอรู้ตัวอีกทีนี่จะเป็นวันสุดท้ายซะแล้ว            ซึ่งอาจจะไม่ได้เจอกับเด็กๆเหล่านี้อีกแล้ว ก็คงได้แต่หวังว่าจะเติบโตกันอย่างมีความสุข เป็นคนดี มีชีวิตที่ดีกันทุกๆคน

สิ่งสุดท้าย อยากขอขอบคุณครูชั้น 4 ทุกท่าน ครูเก้าที่สอนการทำงาน แนะนำ ตักเตือนและให้ความรู้ ครูจูนที่แนะนำ              และช่วยเหลืองานหลายๆอย่าง ครูเล็กสำหรับการที่ช่วยให้ได้ฝึกฝนการคิดการพูดคุย ครูแนมสำหรับประสบการณ์ดีๆในกลุ่มประสบการณ์ปีนผา ครูปุ๊กครูกิ๊ฟสำหรับข้อมูลและคำแนะนำดีๆในการเขียนรายงาน ครูแป๊ะ สำหรับมุขตลกๆที่หลายๆครั้งก็แป๊ก     และการได้เป็นพิธีกรร่วมกัน ครูม่อนสำหรับสิ่งดีๆที่นำมาแบ่งปันอยู่เสมอ ครูอีฟ สำหรับข้อมูลของเด็กในการเขียนสรุปและ        ความรู้ทางคณิตศาสตร์ที่ไม่ได้เรียนมานาน ครูเหน่งสำหรับความรู้รอบตัวที่มีประโยชน์ ครูโหน่งสำหรับโอกาสที่ได้ไปภาคสนาม     ครูอั๋นสำหรับสีสัน บรรยากาศดีๆที่เกิดขึ้นในห้องพักครู ครูพิณสำหรับเสียงหัวเราะและประสบการณ์ใหม่ๆ ขอบคุณมากๆครับ
3607676267247
มนพัทธ์  ชูวิทย์
นิสิตฝึกงานครูแนะแนว ช่วงชั้นที่ 2

