
6892815-409837-832288-5517277271188-17738479049181592383         น.ส. ประภัสรา  สอนคำจันทร์
                                                                                                                (ครูอ้อ)  ครูคณิตศาสตร์

4142105214630
โรงเรียนเพลินพัฒนาเป็นโรงเรียนแรกที่ดิฉันได้มาทำงาน  โรงเรียนนี้เป็นโรงเรียนที่อบอุ่น  การทำงานในครั้งนี้ดิฉันไม่มีประสบการณ์การสอนหนังสือมาก่อน  ที่นี้เป็นสิ่งที่ทำให้ดิฉันได้เรียนรู้ทักษะและวิธีการสอนในรูปแบบต่างๆ การทำงานที่เป็นขั้นตอนทำให้ได้มองเห็นสิ่งที่อาจมีการผิดพลาดได้อย่างชัดเจน  เด็กๆ ก็เป็นส่วนที่ทำให้ดิฉันมีประสบการณ์การสอนเพิ่มขึ้น  การเรียนการสอนในห้องได้มองเห็นถึงความสามารถของเด็กแต่ละคนที่ไม่เท่ากัน  ซึ่งเป็นเรื่องยากที่จะทำให้เด็กๆ เข้าใจพร้อมกันได้ทุกคน  ทำให้รู้ถึงทักษะการสอนที่ค่อยเป็นค่อยไป  เริ่มรู้จักความต้องการของเด็กๆ ดิฉันรู้สึกเริ่มสนุกกับการสอนมากขึ้นเพราะทำให้เราภาคภูมิใจกับเด็กๆ ในสิ่งที่เราได้ถ่ายทอดให้เขาได้รับรู้  การทำโครงงานร่วมกับเด็กๆ  ทำให้ดิฉันมองเด็กได้กว้างมากยิ่งขึ้น  เห็นถึงความสามารถ  ความอยากรู้  อยากที่จะทดลอง  มีความรับผิดชอบ  และความกล้าแสดงออกของตัวเด็กๆ เอง  เมื่อเขาสามารถทำในสิ่งที่เด็กตัวแค่นี้จะทำได้  ดิฉันจึงภาคภูมิในตัวเด็กๆ มากขึ้น  ถึงแม้การทำงานกับเด็กๆ จะมีปัญหาบ้างเล็กน้อยแต่ก็ถือเป็นประสบการณ์ทั้งตัวดิฉันและตัวเด็กเองที่ได้เรียนรู้ไปด้วยกัน  ดิฉันจึงต้องพัฒนาทักษะการสอนและการใช้ชีวิตร่วมกันกับเด็กๆ ให้ได้มากที่สุด
หลังจากที่ได้ไปอบรมจิตปัญญาทำให้ได้เรียนรู้การอยู่ร่วมกันอย่างเปิดเผยและมีความสุข  การที่ได้รับฟังความรู้สึกของผู้อื่นทำให้รู้ว่า  “ การมองคนเราไม่ควรมองกันที่ภายนอก “  ควรที่จะมองเข้าไปถึงจิตใจและความรู้สึกของเขา  เพราะเขาอาจไม่ได้เป็นอย่างสิ่งที่ได้แสดงออกภายนอก  ไม่กลัวการรับฟัง  การเปิดใจ  บอกถึงความรู้สึกของตนเองที่จะทำให้เขาเข้าใจเรามากยิ่งขึ้น  รู้จักการมองชีวิตของผู้อื่นและมาเปรียบเทียบกับตัวเราเอง  ถึงแม้ว่าเราจะทุกข์แต่ก็ยังมีคนที่ทุกข์มากกว่าเราอีก  ได้กลับมามองตัวเอง เอาใจใส่ตนเอง  รู้จัดหยุด  พอ  เมื่อเรารู้สึกเหนื่อยล้า  การที่ยอมที่จะตัดสิ่งที่เราคิดว่าจะอยู่กับเราไปตลอด  สิ่งเหล่านี้ทำให้การทำงานของดิฉันมีความสุขมากขึ้น  ถึงแม้เหนื่อยกายแต่จิตใจไม่เหนื่อยเลย  เพื่อนร่วมงานทำให้ได้เรียนรู้หลายอย่าง  การพูดคุยกันอย่างสนุก  จริงใจ  ตรงไปตรงมา  เมื่อเราไม่รู้ก็จะคอยช่วยบอก  ช่วยเตือน  ดิฉันจึงรู้สึกว่าเป็นที่ดีที่มีคนคอยใส่ใจ  ถึงแม้จะสอนคนละวิชาแต่ก็ที่จะสามารถแลกเปลี่ยนเรียนรู้การใช้ชีวิต  การทำงาน  ที่ตรงไปตรงมาที่ดี  การทำงานเป็นทีมเป็นสิ่งที่ดิฉันเห็นว่าดีมาก    เพราะการที่ได้ช่วยกันปรึกษาหรือเสนอความคิดภายในทีมทำให้งานที่ออกมาสมบูรณ์   การได้ช่วยเหลือกันทำงาน  มีปัญหาก็ช่วยกันหาทางออกได้เสมอ  ดิฉันได้เรียนรู้จักการทำงานเป็นทีมได้ดียิ่งขึ้น  เห็นถึง ประสบการณ์ต่างๆ  ของแต่ละคน  ได้เข้าใจซึ่งกันและกันมาขึ้น  ถึงแม้จะดูเหมือนว่าทะเลาะกันแต่ก็สามารถทำงานได้ครบถ้วนสมบูรณ์  เพราะความจริงใจต่อกัน  ไม่มีปัญหาหรืออุปสรรคใดๆ จากเพื่อนร่วมทีม  และทำให้ดิฉันได้มีประสบการณ์ทำงาน  ได้เรียนรู้การใช้ชีวิตที่ดียิ่งขึ้น
-832288-1396912ถึงแม้จะทำงานที่นี้มาได้  ๖  เดือน  แต่ก็สามารถสอนอะไรให้กับตัวเราเองได้หลายอย่าง  ได้รับประสบการณ์ใหม่ๆ จากการทำงาน  ไม่ว่าจะเป็นเด็กๆ  ที่ทำให้ได้เรียนรู้ทักษะการสอนและการใช้ชีวิตอยู่ร่วมกับเด็กๆ การทำงานร่วมกันกับเพื่อน ๆ พี่ ๆ ที่ทำให้เรามองเห็นหลายมุมมอง  คิด  วิเคราะห์  แยกแยะได้อย่างมีเหตุผล  การทำงานกับเพื่อนร่วมทีมที่รวมใจเป็นหนึ่งอันเดียวกันจึงเป็นผลสำเร็จต่องานนั้น ๆ  และได้เรียนรู้กับการอยู่ร่วมกันอย่างมีความสุข
329819015297154775208597901315720322072036512504333240
