
193838453449-902335-910590
นางสาวพัชรี  บรรพต (ครูบี)
หน่วยวิชาคณิตศาสตร์ ชั้น ๒

69038682877809จากภาคเรียนจิตตะ สู่ภาคเรียนวิมังสา ปีการศึกษา ๒๕๕๗ ฉันได้ดำเนินการต่อเรื่องการออกข้อสอบโดยใช้เกณฑ์ C S P ซึ่งที่ผ่านมาทำให้เห็นว่านักเรียนแต่ละคนต้องเสริมอะไรบ้าง ฉันจึงนำเรื่องนี้เข้ามาเป็นตัวช่วยในการจัดการชั้นเรียน โดยฉันได้แบ่งเด็กนักเรียนเป็น ๓ กลุ่ม คือ กลุ่มที่ต้องเสริม แนวคิดทางคณิตศาสตร์ (concept) ในแต่ละเรื่องที่สอน กลุ่มที่ต้องเสริมด้านทักษะการดำเนินการ (skill) และกลุ่มที่ต้องเสริมด้านกระบวนการ (process)
การเริ่มต้น...ฉันได้ลองนำมาใช้ในห้องซ่อมเสริมก่อนเลยคือ เริ่มการสอนก็จะมี 
๑.โจทย์ Bonus จำนวน ๓ ถึง ๕ ข้อ เป็นโจทย์ที่ช่วยเสริมด้านทักษะการดำเนินการ ที่มีตัวเลขไม่ยากจนเกินไป ทำให้เด็กๆ ทำได้อย่างถูกต้องด้วยตนเอง ทำให้เด็กๆอยากทำโจทย์ Bonus หลายๆข้อ เมื่อฉันลองให้โจทย์การบวกที่มีตัวตั้ง ๓ หลัก ตัวบวก ๒ หลัก แบบมีทด เด็กๆ บอกว่า “ง่ายจังเลย ขอยากกว่านี้”
ฉันจึงลองให้ตัวเลขเพิ่มทีละหลัก เด็กๆมองว่ามันท้าทายดี ก็เริ่มมีบางคนทีเริ่ม งง แล้ว ฉันก็ลองให้เวลาคิดก่อน แล้วจึงเข้าช่วย เนื่องจากเด็กคนนั้น ยังสับสนเรื่องของหลัก การวนรอบของหลัก ฉันลองใช้ชิพตัวเลขวาง ลองวางในหลักหน่วยแล้วเมื่อเกิดการวนรอบของหลักหน่วย นักเรียนก็จะบอกว่าครบสิบมันแลกได้ จึงแลกมาเป็นหลักสิบ ฉันก็ทำซ้ำแบบนี้ เมื่อนักเรียนเกิดความเข้าใจก็สามารถบวกได้โดยไม่ต้องใช้ชิพตัวเลข
๒. โจทย์ปัญหาที่เก็บ Concept เด็กจะต้องอ่านโจทย์ด้วยตนเองก่อนแล้วจึงลงมือทำ ข้อนี้ต้องแสดงวิธีคิดเพื่อหาคำตอบ สำหรับคนที่คิดวิธีคิดไม่ออก ฉันเริ่มเดินเข้าไปถามความเข้าใจก่อน ให้นักเรียนได้เล่าว่าคิดอย่างไรก่อนเลย เพราะนักเรียนบางคนคิดออกแต่เขียนอธิบายไม่ถูกต้อง แต่สำหรับบางคนที่บอกว่ามัน คิดยังไง ฉันก็เข้าไปช่วยเรื่องการตีความโจทย์ก่อน หากยังไม่ได้อีกต้องช่วยเรื่อง การทำความเข้าใจ concept (บางคนอาจจะต้องเรียนแบบตัวต่อตัว) 
๓. Bonus พิเศษ สำหรับนักเรียนบางคนที่ทำใน ข้อ ๒.ด้วยตนเอง เพื่อให้นักเรียนนำความรู้มาต่อยอด พลิกแพลงในโจทย์ที่มีความซับซ้อนมากขึ้น 
พบว่า มีนักเรียนที่ติดขัดเรื่องทักษะวิธีการดำเนินการ เมื่อใช้วิธีการซ่อมเสริมแบบนี้ทำให้นักเรียนได้ฝึกฝนตั้งแต่โจทย์ที่มีความง่ายไปจนถึงโจทย์ที่มีความยากตามลำดับ นักเรียนคนนี้ก็ใช้ความเข้าใจของตนเองทำได้และมีความแม่นยำในการคำนวณมากขึ้น ทั้งด้านการทำความเข้าใจโจทย์ก็ทำให้ได้เจอโจทย์ที่มี
-998338-911063 
ความหลากหลายนอกเหนือจากในห้องเรียน ทุกครั้งที่เข้าซ่อมเสริม จึงชอบมากที่จะทำโจทย์ Bonus และเมื่อมีการทดสอบผลคะแนนของเด็กคนนี้ได้คะแนนมากขึ้น โดยในการแสดงวิธีคิดก็มีลำดับขั้นตอน และคำตอบถูกต้อง การเรียนซ่อมเสริมนี้ยังช่วยเพิ่มความมั่นใจในการเรียนในห้องเรียนปกติได้อีกด้วย
ในการสอนเสริมแบบนี้ช่วยให้ฉันแบ่งเด็กได้ชัดเจน เพื่อเข้าช่วยเหลือได้ง่ายขึ้น แต่ก็มีความยากตรงที่นักเรียนในห้องซ่อมเสริมนี้มาไม่พร้อมกัน ทำให้การสอนต้องแบ่งกระดานไว้ให้ชัดเจนเพื่อให้เด็กที่มาช้า ทำโจทย์ตามได้ และยังมีนักเรียนหลายคนที่ต้องช่วยด้านภาษาทำให้การเรียนรู้อาจจะไม่ต่อเนื่องเท่าที่ควร ฉันจะพัฒนาตนเองโดยการมีกติกาชัดเจนมากขึ้นในการซ่อมเสริม คือ นักเรียนที่มาสาย และขาดเรียนซ่อมเสริมโดยที่มาโรงเรียนจะเพิ่มการเรียนซ่อมเสริมนอกเวลา (หากครูและนักเรียนมีเวลาที่ตรงกันจะนัดและจดการบ้าน)  ฉันเชื่อว่าเมื่อเด็กๆได้เรียนรู้อย่างต่อเนื่องจะทำให้เขาเกิดความมั่นใจ และพร้อมที่จะเรียนรู้ในทุกๆเรื่องด้วยตนเองได้



