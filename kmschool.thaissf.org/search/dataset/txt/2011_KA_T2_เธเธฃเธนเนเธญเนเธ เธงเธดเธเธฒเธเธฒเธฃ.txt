
การศึกษาและใคร่ครวญตนเองผ่านกระบวนการ Lesson study
ทบทวนชวนคิด
ในภาคเรียนวิริยะ สิ่งที่ทำไปแล้วรู้สึกชอบมากที่สุด คือ การทำ LS กับคู่ของตนเองเพราะการสร้างแผนในวิชามานุษกับโลกเป็นเหมือนการทดลองที่สนุกสนาน เพราะเป็นการทดลองทำแผนให้กับเด็กและแผนสำหรับครูทั้งสองคน
ในการทำงานช่วงแรกเราจะเป็นคนเริ่มสร้างแผนทั้งหมดแล้วให้คู่เป็นคนช่วยจัดปรับแผนที่ทำมา  ซึ่งในช่วงนั้นก็รู้สึกว่าแผนมีการจัดปรับและแต่งเพื่อให้สอดคล้องกับทั้งสองคน   แต่เมื่อมาถึงช่วงกลางภาคฉันทะก็รู้สึกว่าวิธีการเช่นนี้ไม่เหมาะสมกับการทำงานเพราะทำให้รู้สึกว่าแผนที่เกิดขึ้นนี้เป็นแผนของฉัน  คู่สอนก็รู้สึกว่าแผนไม่ได้เป็นของเขาและเมื่อทำงานปรึกษากันเราก็มีอาการขุ่นมัวในใจอยู่หลายๆครั้ง   ต่อมาจึงปรับเปลี่ยนวิธีการทำงานใหม่โดยให้คุณครูคู่ชั้นทำการคิดแผนมาเองทั้งหมดแล้วเราเป็นคนมาปรับแก้   แต่ก็เกิดปัญหาที่ทำแผนไม่ทันในการสอนและการทำงานร่วมก็ยังไม่ราบรื่นและลักษณะแผนยังเป็นแผนของเธอ  และในขณะเดียวกันก็ยังรู้สึกว่ายังไม่ทำให้เกิดความรู้สึกร่วมของการเป็นเจ้าของแผน 
เมื่อถึงภาคเรียนวิริยะจึงได้คุณครูคู่ชั้นให้คู่ได้เห็นภาพของแผนทั้งหมดและออกแบบภาพรวมด้วยตนเอง จากนั้นเราจึงช่วยในการคิดแผนย่อยๆ ที่ต่อเนื่องกับแผนใหญ่ที่คุณครูคู่ชั้นได้ทำมา โดยที่ในขณะนั้นเราก็มีการแลกเปลี่ยนความคิดเพิ่มเติม จนทำให้การทำแผนในภาคเรียนนี้มีลักษณะที่เริ่มเป็นแผนของเรามากขึ้น 
นอกจากนี้สิ่งสำคัญอีกเรื่องคือ ได้ทำ LS กับทีม (ครูปาด ครูหนึ่งและคุณครูคู่วิชา) ซึ่งแม้ว่าในช่วงนั้นเป็นการทำงานที่หนักมากเนื่องจากต้องเพิ่มชั่วโมงประชุมและสร้างแผน แก้แผนหลายครั้ง รวมถึงต้องอยู่ในภาวะกดดันเมื่อต้องมีผู้ที่ร่วมเข้าสังเกตการณ์การสอนจำนวนมากทั้งครูในโรงเรียนและต่างโรงเรียน แต่เมื่อได้มาทำการ Post หลังการสอน ทำให้เราเกิดความเข้าใจในวิชาการทำ OA มากขึ้น


ทบทวบชวนมอง ส่องหากุญแจ
๒.๑ หาวิธีทำงานร่วมระหว่างตนเองกับคุณครูคู่วิชาได้อย่างมีความสุข 
ซึ่งปัจจัยความสำเร็จก็คือ  วิธีการมองปัญหาและรับมือกับปัญหาที่เราต้องมองวิธีการทำงานของตนเองและคู่ของเรา เช่น เราเห็นว่าวิธีคิดของตนเองกับคุณครูคู่วิชามีความแตกต่างกันมาก เหมือนขาวกับดำ เราก็มีการปรับเปลี่ยนวิธีเข้าหาหลายๆรูปแบบ พยายามมีสติในการสังเกตตัวเองและเท่าทันอารมณ์ความรู้สึกของตนเองให้ประคองตนเองไม่ให้ตกสู่ที่ต่ำ คงอาการปกติของตนเองให้ได้มากที่สุด
๒.๒ เข้าใจ OA มากขึ้น 
ซึ่งปัจจัยความสำเร็จก็คือ การได้ร่วมกระบวนการ Lesson study และความกล้าที่จะเปิดห้องเรียน ให้คนที่หลากหลายได้แนะนำการเรียนการสอนของตนเอง

ประสบการณ์สอนตน บนการทำงาน
สิ่งที่ยังไม่สำเร็จ ในภาคเรียนนี้ก็คือ ยังไม่มีโอกาสได้ร่วมทำงานกับระดับชั้นอื่นๆเนื่องจากตารางเวลาที่มีไม่เอื้อ  เพราะภาวะงานตนเองและน้องๆในสายวิชาที่มีหน้างานสอนเต็มตัวนอกจากนี้ยังเนื่องจากภาระครอบครัวการดูแลลูกอ่อน  ทำให้เราทำงานในวันหยุดได้น้อยลง
เรื่องที่ควรทำและยังไม่ได้ทำ  คือการนำพาน้องๆในทีมสายวิชาในการทำ Lesson stady  กับน้องๆระดับชั้น ๒ และ ๓ ให้เข้าใจกระบวนการมากขึ้น
คุณครูโอ่ง (นฤนาท  สนลอย) 
วิชามานุษกับโลกระดับชั้น ๑
