
เศษส่วนชวนคิด
กิจกรรมที่ก่อให้เกิดการเรียนรู้มากที่สุด คือ กิจกรรมเปรียบเทียบและเรียงลำดับเศษส่วน
เริ่มต้นคาบเรียนครูให้นักเรียนสร้างรูปสี่เหลี่ยมผืนผ้าความยาว 10เซนติเมตร 5 รูป ลงในสมุด โดยในแต่ละรูปนั้น  ครูให้แบ่งเป็นส่วนเท่าๆ กันได้แก่        2, 3, 4, 5และ 8 ส่วน นักเรียนมี     ความเข้าใจถึงความหมายของ        เศษส่วน ชนิดของเศษส่วนและเศษส่วนที่เท่ากันอยู่เดิมแล้ว






 

 นางสาวสาวิณี   จิรประเสริฐวงศ์ ครูม่อน
         หน่วยวิชา คณิตศาสตร์     
                  ระดับชั้น 4


โจทย์สถานการณ์เปิด : ให้เรียงลำดับเศษส่วนจากค่ามากไปค่าน้อยที่สุด   
5/8,  1/2, 4/5,  11/5, 1/4, 2/3, 3/4, 1/3 จากนั้นครูได้ให้แผ่นการ์ดที่มีจำนวนดังกล่าว 8 ใบ ในแต่ละกลุ่ม ให้นักเรียนในกลุ่มช่วยกันเรียง พร้อมบอกเหตุผลของ                      การเรียงลำดับแต่ละตำแหน่ง 

ขั้นตอนการแก้ปัญหา ครูเดินสังเกตการทำงานของแต่ละกลุ่ม และเข้าไปถามสมาชิกบางคนว่ามีวิธีการอย่างไรในการเรียงลำดับ  กระตุ้นให้สมาชิกของแต่ละกลุ่มได้มีส่วนร่วมอย่างทั่วถึง และมีความเข้าใจตรงกันถึงวิธีการที่กลุ่มตนเอง        ใช้แก้ปัญหา ครูได้แนะนำให้นักเรียนสามารถใช้สี่เหลี่ยมผืนผ้าที่แบ่งไว้ตอนต้นคาบมาช่วยในการคิดได้
ขั้นนำเสนอความรู้แลกเปลี่ยนเรียนรู้ หลังจากที่ครูได้เดินสังเกตวิธีการและคำตอบของแต่ละกลุ่มทำให้ได้เห็นผลลัพธ์บางสิ่งที่ตรงกันคือ ทุกกลุ่มรู้ได้ว่า 1 1/5 มีค่ามากสุด ครูจึงใช้คำถามว่าค่ามากสุดของจำนวนทั้งหมดคืออะไร และถามว่านักเรียนมีวิธีการอย่างไรในการอธิบาย นักเรียนทุกกลุ่มมีเหตุผลเหมือนกันคือสังเกตจากเศษส่วนว่าจำนวนเต็มอยู่เพียงจำนวนเดียวจึงมากที่สุด ครูจดบันทึกวิธีการลงบนกระดาน หลังจากได้ตัวแรก ครูไล่ถามจำนวนต่อๆไป พร้อมวิธีการสังเกตของแต่ละกลุ่ม  นักเรียนพยายามหาวิธีที่แตกต่างมาอธิบาย  ซึ่งได้ออกมาทั้งหมด 5 วิธีในการอธิบายการเรียงลำดับเศษส่วน  หลังจากนั้นให้สรุปวิธีการที่ได้ทั้งหมดลงสมุด

สิ่งที่ได้เรียนรู้ : ได้เห็นว่านักเรียนมีความพยายามหาวิธีการที่หลากหลายเพื่อมาอธิบายวิธีการแก้ปัญหาของตนเอง  สุดท้ายเมื่อให้เลือกวิธีการที่ตนเองสนใจ แต่ละคนก็สนใจในวิธีการที่แตกต่างกันไป บางคนสนใจวิธีการของเพื่อน  บางคนสนใจวิธีการวาดรูปพร้อมเหตุผลเพราะว่าสังเกตได้ชัดเจน
ปัจจัยความสำเร็จ : ด้วยตัวสถานการณ์โจทย์ที่ให้มีความชัดเจน และโจทย์เปิดให้นักเรียนสามารถหาวิธีการได้อย่างหลากหลาย เศษส่วนบางคู่ตัวเศษเท่ากัน ตัวส่วนต่างกัน เศษส่วนบางตัวเกินครึ่งกับไม่ถึงครึ่ง จากตัวโจทย์ที่ให้ทำให้นักเรียนสามารถใช้การสังเกตและหาเหตุผลมาอธิบายได้  และจากขั้นตอนการแก้ปัญหาครูได้เดินสังเกตและสอบถามวิธีการของแต่ละกลุ่มทำให้ครูได้มองเห็นคำตอบที่แต่ละกลุ่มจะอธิบาย ครูจึงสามารถลำดับการในขั้นตอนการนำเสนอจากวิธีการที่แต่ละกลุ่มเห็นเหมือนกัน ไปจนถึงวิธีการที่ซับซ้อนในท้ายที่สุดได้

ประเด็นที่จะนำไปพัฒนาต่อ : 
-  การจัดวางกลุ่มการทำงานของนักเรียนค่อนข้าง    คละกัน  ครูควรหาวิธีการที่จะให้ทุกคนมีการเรียนรู้ร่วมกันอย่างทั่วถึง 
-  ขั้นตอนการนำเสนอครูต้องแก้ปัญหาเฉพาะหน้าเพราะนักเรียนแต่ละกลุ่มมีความคิดที่หลากหลาย       ครูควรมีวิธีการที่จะสามารถนำพาความคิดของนักเรียนให้เป็นไปตามรูปแบบที่ครูวางแผนไว้  โดยครูต้องคาดการณ์คำตอบของนักเรียน แล้วใช้คำถามโดยต้องเตรียมไว้ก่อนเพื่อความชัดเจน
