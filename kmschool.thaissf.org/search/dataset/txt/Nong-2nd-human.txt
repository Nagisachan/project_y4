“เพราะเข้าใจความเป็นตัวเธอ  ฉันจงึยอมรับในสิง่ทีเ่ธอเปน็” 
น.ส. นาถนัดดา ชืน่แสงเนตร์(ครูโหนง่) 
หนว่ยวชิามานษุและสังคมศกึษา ระดับชั้น ๔  
ภาควริยิะ ปกีารศกึษา ๒๕๕๙ 
หลังจากการเรียนรู้เชิงชั้นเรียน 5 สัปดาห์จบไปแล้ว ก็เข้าสู่ช่วงของการออกภาคสนาม แล้วกลับมาสรุปความรู้ และทำประมวลความรู้ จนกระทั่งส่งต่อไปถึงช่วงสัปดาห์ 9-10 ที่ผู้เรียนจะได้ทำโครงงานชื่นใจได้เรียนรู้แบบนำเสนอความรู้เชิงวิชาการ (Symposium) หรือเรียกว่า learn how to learn กล่าวคือ การออกแบบการเรียนรู้เพื่อนำเสนอให้ผู้อื่นได้เข้าใจในสิ่งที่ตนเองได้เรียนรู้มา ทำให้ผู้อื่นเข้าใจในสิ่งที่เขาเป็น 
แน่นอนว่าพอเข้าถึงช่วงการทำงานชื่นใจในเทอมวิริยะนั้นจะเป็นแบบการทำงานกลุ่ม ผู้เรียนต้องมีการรวมกลุ่มเพื่อทำงานคิดรูปแบบนำเสนอตามโจทย์สังเคราะห์ต่อยอดที่ได้รับมา ผู้เรียนต้องร่วมกันลงมือปฏิบัติ นำสิ่งที่ตนเองได้เรียนรู้มานำเสนอ ต้องมีการทำงานเป็นทีม ร่วมกันรวบรวมข้อมูล เขียนออกมาเป็นข้อมูลความรู้ จนถึงคิดรูปแ บบการนำเสนอความรู้ต่างๆ ด้วยการออกแบบการเรียนรู้ของตนเองให้ผู้อื่นสามารถเข้าใจความเป็นตัวเองให้ได้ และกระบวนการทำงานการเรียนแบบโครงงาน (Project Base Learning) และเรียนรู้เป็นทีมก็จะมีช่วงเวลาการสะท้อนการเรียนรู้ 
หรือเรียกว่า AAR ( After Action Review )ซึ่งเป็นการสะท้อนผลผ่านการเขียนว่าการทำงานในแต่ละวันได้เรียนรู้อะไร สิ่งที่ตนเองทำได้ดี สิ่งที่ตนเองอยากพัฒนา สิ่งที่อยากบอกเพื่อนในกลุ่มของตนเอง สิ่งที่สำเร็จหรือทำไม่สำเร็จของกลุ่มในแต่ละวัน ฯลฯ โดยผู้เขียนมองว่ากระบวนการเรียนรู้แบบนี้จะค่อยๆ หล่อหลอมทักษะการเป็นตัวของตัวเองและเคารพความแตกต่างของคนอื่นขึ้นเองโดยอัตโนมัติ เป็นทักษะที่เกิดจากการลงมือปฏิบัติและขึ้นเองโดยไม่รู้ตัว  
ทั้งนี้ผู้เขียนมองว่าการทำงานเชิงโครงงานนั้นตัวครูนั้นมีหน้าที่สำคัญเพียงเป็นคนคอยต้ังคำถาม เป็นคนสร้างบรรยากาศการเรียนรู้ที่เหมาะสมให้กับผู้เรียน พร้อมสร้างทัศนคติที่ดีให้กับผู้เรียน 
ให้ผู้เรียนสามารถประเมินการเรียนรู้ด้วยตนเอง ความสามารถในการมองเห็น สามารถเรียนรู้ถึงวิธีการเรียนรู้ของตนเอง ความเป็นเจ้าของและความรับผิดชอบในสิ่งมาตนเองได้ทำ 
 จากการทำงานโครงงานชื่นใจได้เรียนรู้ในครั้งที่ผ่านมา ผู้เขียนเป็นครูประจำกลุ่มที่ต้องร่วมดูแลการเรียนรู้ของผู้เรียน  15 คน แน่นอนว่าเด็กแต่ละคนในกลุ่มมีวิธีการเรียนรู้ของตนเองในรูปแบบที่หลากหลาย ทั้งสามารถเรียนรู้เข้าใจสิ่งต่างๆได้อย่างรวดเร็ว ทั้งแบบมีความเข้าใจค่อนข้างช้าใช้เวลาในการทำงานนาน และแบบต้องมีการกระตุ้นเตือนการทำงานอยู่ตลอดเวลา ยอมรับตามตรงว่าก่อนลงมือทำงานชื่นใจครั้งนี้ ผู้เขียนมีประสบการณ์ในการดูแลการทำงานของเด็กๆในช่วงหลายปีที่ผ่านมาไม่สู้ดีนัก มีความเหนื่อย ความกังวล มีความรู้สึกว่าตนเองจัดการไม่ได้กับทั้งอารมณ์ของตนเองกับการทำงานที่ต้องทำงานกับเด็กจำนวนหนึ่งทั้งวัน เป็นเวลา 1 สัปดาห์ ซึ่งไม่เหมือนการสอนในชั้นเรียนตามปกติ 
 ดังนั้นความรู้สึกและการแสดงออกที่ผ่านมาในหน้าที่ของครูประจำกลุ่มของผู้เขียนคือการยึดติดกับความคิดเดิมๆ ไม่ได้ใส่ใจความพร้อมขอ งเด็กแต่ละคนอย่างถ้วนถี่ ยึดติดกับมาดครู มีการพยายามควบคุมกติกามากเกินไปเพราะเข้าใจว่าเด็กหลายคนซนมากน้อยต่างกัน ครูต้องชัดเจน(มากเกินไป) ซึ่งยอมรับเลยว่าผู้เขียนเหนื่อยมากๆๆ และด้วยท่าทีแบบนี้ยิ่งส่งผลกับการเรียนรู้ของผู้เรียนอย่างเห็นได้ชัด ผู้เรียนก็มีความกลัวผิดไม่กล้าลองผิดลองถูกในการทำงาน ส่งผลให้ผู้เรียนสามารถทำงานได้เสร็จจริง งานออกมาครบถ้วนแต่หากกลับขาดความเข้าใจจริงๆว่า สิ่งที่ตนเองทำนั้นทำไปทำไม 
รู้แต่เพียงว่าทำอะไร ทั้งยังประสบปัญหาความขัดแย้งไม่เข้าใจภายในกลุ่มอยู่บ่อยครั้ง ต้องยอมรับว่าผู้เขียนอาจจะยังทำกระบวนการ AAR ( After Action Review ) ไม่สม่ำเสมอนั่นเอง 
เมื่อมาถึงการทำงานชื่นใจได้เรียนรู้ในครั้งล่าสุด ผู้เขียนจึงเริ่มปรับทัศนคติของตนเองในการร่วมทำงานกับผู้เรียนที่หลากหลายแบบในกลุ่มของตนเองใหม่ โดยเริ่มจากการมองผู้เรียนตามความเป็นจริงมากขึ้น  มองหาแง่ดีของผู้เรียนแต่ละคนให้พบ และเลิกกังวล คาดหวังโดยผู้เขียนพยามยามมองหาแง่มุมที่เด่นชัดของผู้เรียนแต่ละคน (Positive Reinforcement) เพื่อให้ผู้เรียนค่อยๆ 
ค้นพบตัวเอง จนส่งเสริมให้เขาเป็นตัวของตัวเอง ไม่ใช่เด็กแบบที่เราอยากให้เป็นกล่าวคือเหมือนผู้เขียนกำลังทำการวิจัยผู้เรียนแต่ละคนด้วยความรู้สึกมากกว่าเหตุผล เป็นการวิจัยที่หวังผลทางความรู้สึกที่ 
อยากเห็นเขาเติบโตในแง่การใช้ชีวิตที่ดี มากว่าหวังผลทางเหตุผลที่อยากเห็นเขาในแง่การเติบโตทางความรู้เท่านั้น  
ผู้เขียนจึงเริ่มต้นการสร้างแรงบันดาลใจในการทำงานในแต่ละวันให้กับเด็กในกลุ่ม ชวนกันมองเป้าหมายการทำงานในแต่ละวันแบบที่เป็นไปได้จริง ลดความคาดหวังว่างานต้องเสร็จๆ และให้ความสำคัญกับการเป็นคนคอยดูแลต้ังคำถามในการทำงานให้กับผู้เรียนอยู่ห่างๆ โดยให้ผู้เรียนวางแผนการทำงานร่วมกันในกลุ่มด้วยตัวเขาเอง ทั้งนี้ตัวครูต้องเข้าใจความรู้ความสามารถของเด็กแต่ละคนที่สะสมกันไว้ว่าแต่ละคนอาจมีมากน้อยไม่เท่ากันแต่ทุกคนต่างเป็นจิ๊กซอร์ในการเชื่อมต่อกันให้งานในกลุ่มสำเร็จ  ดังนั้นเด็กจะเริ่มเห็นคุณค่าในตัวเอง เริ่มรู้สึกเป็นเจ้าของการเรียนรู้ที่ดูเหมือนมีเจ้าของร่วมกันถึง 15 คน แต่ทุกคนต่างมีหุ้นส่วนทางความคิดเท่าๆ กันในกลุ่ม โดยครูเพียงทำหน้าทีเป็นที่ปรึกษาจะรอการตอบสนองต่อปัญหาและความสำเร็จของพวกเขาอยู่เสมอ ทั้งนี้ผู้เขียนจะบอกกับเด็กๆ 
ในกลุ่มว่า จะมีคะแนนความสำเร็จในการทำงานให้ในแต่ละวัน ขอให้ทุกคนในกลุ่มช่วยกันเอาคะแนนเต็ม 10 คะแนนไปให้ได้  
จากนั้นในขณะที่ผู้เรียนทำงาน ครูจะทำการสังเกตและเข้าใจธรรมชาติของเด็กแต่ละคนโดยไม่ใส่ความรู้สึกหรือการตัดสินใดๆ ของครูลงไป แต่ เป็นการมองถึงเด็กในลักษณะมนุษย์เจอมนุษย์ 
ไม่ใช่ครูเจอเด็กสังเกตพฤติกรรม เปิดใจรับรู้สิ่งที่อยู่ตรงหน้าอย่างตรงไปตรงมาดังนั้นเมื่อพบเด็กที่เริ่มเป็นตัวของตัวเอง มีปัญหาในการทำงานร่วมกับผู้อื่น ไม่สนใจการทำงาน ถ้าเป็นการมองแบบตัดสินและมองแบบเดิม ผู้เขียนคงเข้าไปเตือนเขาทันทีให้ลงมือทำงาน ไม่เล่นไม่คุย แต่ครั้งนี้ผู้เขียนเริ่มใช้วิธี สะท้อนเชิงบวก ฝึกให้เขาตัดสินด้วยตนเอง โดยใช้คำพูดเช่น “หนูทำได้ดีเกินเป้าหมายแล้วนะ 
ลองต้ังใจทำอีกนิดได้ไหม เพื่อนๆ รอดูผลงานอยู่นะ” ซึ่งเป็นการเปลี่ยนมุมมองและความคิดแบบง่ายๆ ที่ไม่เคยทำได้ง่ายนัก แค่ผู้เขียนมองความจริงในสิ่งที่เขาเป็นที่เขาไม่ทำงาน ไม่มีความม่ันใจในการร่วมทำงานกลุ่ม จริงๆ แล้วก็มาจากความกลัวผิดพลาดต่างๆ กลัวการไม่ยอมรับจากกลุ่ม ซึ่งเพียงเราเปลี่ยนแว่นสายตาทางความรู้สึกในการมองเห็นความจริงเหล่านี้ ผลที่ได้กลับคุ้มค่ากว่าผลงานที่เราเคยคาดหวังจากเขา เพราะเพียงเขาเริ่มกลับมาทำงานกับเพื่อนในกลุ่ม แม้เพียงเป็นงานเล็กน้อยแต่แน่นอนความรู้สึกการเป็นส่วนหนึ่งของเขาที่มีต่อกลุ่มเพื่อน กลับสร้างความรู้สึกการเห็นคุณค่าในตัวเองให้กับเขามากกว่า 
อีกส่วนที่สำคัญที่ผู้เขียนกล่าวไว้ในปัญหาอีกส่วนนอกจากท่าทีลักษณะของครูแล้ว ก็คือกระบวนการ AAR ( After Action Review ) ในการทำงานชื่นใจครั้งนี้ผู้เขียนให้ความสำคัญกับกระบวนการสะท้อนผลการทำงานของผู้เรียนมากขึ้น กล่าวคือเพราะเมื่อเราสังเกตและเข้าใจธรรมชาติของเด็กแต่ละคนโดยไม่ใส่ความรู้สึกหรือการตัดสินใดๆ ของครูลงไป แต่เป็นการมองถึงเด็กในลักษณะมนุษย์เจอมนุษย์ ไม่ใช่ครูเจอเด็กเท่านั้น แล้ว การมองเห็นของเด็กด้วยกันเองนั้นยิ่งสำคัญมากกว่า เพราะเด็กๆ ต่างรับรู้ถึงความรู้สึกของเพื่อน และมองเห็นเด็กด้วยกันเองในแบบที่เพื่อนเป็นอย่างไม่มีการตัดสิน ดังนั้นในทุกๆวันเด็กๆจะเขียนสะท้อนการทำงานของตัวเองในสมุดของตนเองก่อน จากนั้นจึงแลกเปลี่ยนสิ่งที่ตนเองสะท้อนตัวเองให้เพื่อนในกลุ่มรับฟัง โดยผู้เขียนก็จะเปลี่ยนหัวข้อในการสะท้อนผลแตกต่างกันไป เช่น วันนี้อยากฟังหัวข้อนี้จากเด็กคนนี้ อีกวันอยากฟังหัวข้อเดียวกันจากเด็กทุกคน แต่ทั้งนี้ทุก คนต่างรับฟังกันอย่างต้ังใจมาก ซึ่งส่วนหนึ่งมาจากท่าทีของครูที่ดูผ่อนคลายมากกว่าการพูดอย่างเป็นทางการ เด็กๆ จึงกล้าสะท้อนผลกันอย่างเต็มที่ ซึ่งมีอยู่วันหนึ่งซึ่งเป็นวันทำงานกันท้ายๆ ก่อนจะนำเสนอจริง ผู้เขียนให้เด็กๆ สะท้อนผลซึ่งกันและกันในหัวข้อสิ่งที่อยากชื่นชม อยากขอโทษ หรืออยากขอบคุณ ใครก็ได้ในกลุ่ม มีเด็กหนึ่งคนพูดชื่นชมเพื่อนว่า “อยากขอบคุณเด็กที่เป็นหัวหน้ากลุ่ม ที่กล่าวเตือนเขาตอนที่เขาเล่นไม่ยอมทำงานเพราะถ้าไม่เตือนกัน เขาคงทำงานไม่เสร็จ” และมีเด็กอีกคนกล่าวชื่นชมเพื่อนคนหนึ่งที่กล้าพูดนำเสนอมากขึ้น เพราะเขากล่าวว่า ตอนเทอมแรกเพื่อนคนนี้ไม่ยอมพูดนำเสนอเลย ครูถามอะไรก็ไม่ยอมพูด แต่ครั้งนี้ เพื่อนคนนี้กล้าพูดนำเสนอมากขึ้น ขอเป็นกำลังใจให้พยายามต่อไปนะ” ซึ่งการสะท้อนเหล่านี้ผู้เขียนเห็นว่ามีความสำคัญมากกับความรู้สึก และการเห็นคุณค่าซึ่งกันและกันในกลุ่มเพื่อนกันเองของเด็ก เพราะดังตัวอย่างนั้นเราก็ค้นพบว่าพอเด็กมีความรู้สึกม่ันใจ เริ่มเห็นคุณค่าในตัวเอง เขาก็ เริ่มกล้าทำในสิ่งที่ตัวเองไม่ถนัด ตามความสามารถที่ตัวเองมีอย่างเต็มที่ เพราะการยอมรับซึ่งกันและกันของตัวเด็กด้วยกันเอง รวมถึงการทำงานเป็นทีมที่ตัวครูใช้วิธีประเมินการทำงานผ่านการเรียนรู้ในแต่ละวันมากกว่าแค่องค์ความรู้ สิ่งที่สะท้อนให้เด็กรับรู้ในแต่ละวัน เช่น “วันนี้ครูโหน่งให้คะแนน 9.75 นะเพราะวันนี้ทุกคนในกลุ่มช่วยกันทำงานเป็นอย่างดี และยังทำงานอย่างมีความสุขมากด้วย แต่ขอหัก 0.25 นะเพราะเด็กๆ หัวเราะเสียงดังไปหน่อย และงานก็ช้าไปนิดด้วย” ซึ่งในแต่วันเด็กๆ ก็จะเฝ้าคอยว่าเมื่อไหร่ครูโหน่งจะให้คะแนนเขาเต็ม 10 สักที  
ผู้เขียนมองว่าหลายวันที่ผ่านมาเด็กๆ สามารถทำงานกันได้อย่างมีความสุขจากที่เห็นบันทึกการสะท้อนผล เด็กๆ ในกลุ่มเกือบทุกคนทำงานด้วยเสียงหัวเราะ รอยยิ้ม หากมีความกังวลใจส่วนใหญ่มากจากตัวเองที่ไม่ได้ถูกกดดันจากภายนอก เช่น กลัวจำบทไม่ได้ กลัวตัวเองตื่นเต้น ซึ่งเป็นสิ่งที่เล็กน้อยมากหากเทียบกับสิ่งที่เด็กได้เรียนรู้ในการทำงานออกมา การนำเสนอทุกอย่างผ่านไปด้วยดี 
จากการเปลี่ยนแปลงแนวทางการคิดของผู้สอน แล้วย้อนมองกลับไปเข้าในธรรมชาติของตัวผู้เรียน ทำให้ได้เรียนรู้ว่าการเข้าใจธรรมชาติของเด็กแต่ละคนว่ามีความแตกต่างกัน เมื่อเรายอมรับความเป็นจริงบนความแตกต่างนั้นได้จะส่งผลให้เราได้ฝึกการออกแบบรูปแบบการเรียนการสอนได้ง่ายมากขึ้น เพื่อสามารถตอบสนองการเรียนรู้ให้ผู้เรียนได้ อย่างเป็นอิสระ และมีความสุขกับการเรียนรู้ของตัวเองมากขึ้น และยังเป็นการสร้างคุณค่าความดีงามในการมองเห็นความความแตกต่างของคนแต่ละคนด้วยความเข้าใจ ซึ่งเป็นคุณค่าทางความคิดทางความรู้สึกที่ฝังแน่นมากว่าความรู้ใดๆ และเมื่อเกิดขึ้นกับครูและตัวผู้เรียนแล้วย่อมเกิดเป็นคุณสมบัติความเป็นมนุษย์ที่ดีต่อไปอีกด้วย 
