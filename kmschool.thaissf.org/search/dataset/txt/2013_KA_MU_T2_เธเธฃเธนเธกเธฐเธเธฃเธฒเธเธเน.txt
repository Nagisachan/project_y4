
-29527547625ความภาคภูมิใจของครูมะปรางค์
วันหนึ่งที่ได้ตัดสินใจที่จะใช้วิถีชีวิตแบบ ”ครูเพลิน” วันนั้นดิฉันจำได้ว่า เป็นวันธรรมดาเพียงแค่วันหนึ่ง แต่ได้เปลี่ยนวิถีชีวิตจากนักดนตรีทั่วๆไปให้กลายเป็น  ”แม่พิมพ์ของชาติ”  เมื่อได้เข้ามาทำงานได้แล้วจึงสังเกตเห็นว่าเด็กสมัยนี้ เก่ง ฉลาดทุกๆด้าน แต่แล้วมีอยู่จุดหนึ่งที่ทำให้เรามั่นใจคือ ทักษะทางด้านดนตรีของเด็กโรงเรียนเพลินพัฒนานั้น เมื่อเปรียบเทียบกับเด็กโรงเรียนอื่นแล้ว จัดได้ว่า มีทักษะที่ดี ทั้งทางด้านการร้อง การเล่น  การเคลื่อนไหว  รวมไปถึงทักษะการฟัง ซึ่งเป็นสิ่งที่สำคัญที่สุดในการเรียนดนตรี  
ในปัจจุบันการเรียนการสอนที่เกิดขึ้นนั้น มีบรรยากาศในห้องให้ความรู้สึกที่อบอุ่น  ปลอดภัย   และเต็มไปด้วยสีสันของเพลงที่เด็กๆช่วยกันบรรเลงออกมาอย่างไพเราะ   อย่างไรก็ตาม ในหน่วยวิชาดนตรีชีวิตนี้มีกิจกรรมมากมายที่เด็กๆสามารถทำได้ดี  แต่ในครั้งนี้ ดิฉันขอหยิบยกโจทย์การเรียนรู้เรื่องการแสดงบทบาทสมมติในเรื่อง อารมณ์ทั้งสี่ด้านของมนุษย์(ดีใจ  เสียใจ  สงบ  โกรธ) ซึ่งในกิจกรรมนี้ดิฉันคาดหวังให้เด็กมีความเข้าใจพื้นฐานของการแสดงออกทางอารมณ์ โดยกิจกรรมนี้ ดิฉันได้ทำการตีตารางติดไว้กับพื้นเป็นลักษณะสี่เหลี่ยมจัตุรัส สี่ช่องด้วยกัน แบ่งกลุ่มให้เด็กๆอย่างเหมาะสม และให้เด็กๆสังเกตพฤติกรรมของครูที่เปลี่ยนไปตามช่องที่หยุด หลายคนพยายามสังเกตและสามารถตอบได้ถูกต้องตามอารมณ์ที่ครูแสดง จากนั้น ให้ตัวแทนแต่ละกลุ่มออกมาจับฉลาก อารมณ์ สี่ด้าน และให้ ลองฝึกกับตารางที่ครูได้กำหนดอารมณ์ลงไว้ในช่องต่างๆ  ท้ายสุด ครูแจกโจทย์ให้เด็กสร้างสรรค์เนื้อเรื่อง โดยมีเงื่อนไขว่าต้องมีความสัมพันธ์ระหว่าง อารมณ์ที่ตนเองจับฉลากได้และเนื้อเรื่องอย่างชัดเจน และไปในทิศทางเดียวกัน  โดยให้เวลา ๑๕ นาที ในการฝึกซ้อมและแต่งบทบาทอย่างฉับพลัน 
ผลที่ได้คือ เด็กสามารถแก้ไขปัญหาเฉพาะหน้าได้ดี  สามารถสื่ออารมณ์ที่กำหนดให้ได้อย่างชัดเจน มีความตั้งใจและจดจ่อกับกิจกรรมเป็นอย่างมาก นอกจากนั้น ยังสังเกตเห็นความพยายามที่จะทำงานให้สำเร็จลุล่วงอีกด้วย ทำให้ดิฉันรู้ว่า เด็กมีพัฒนาการที่ดีขึ้น มีความรับผิดชอบมากยิ่งขึ้น มีภาวะความเป็นผู้นำและผู้ตามที่ดี ดิฉันรู้สึกดีใจ และมีกำลังใจที่จะทำงานต่อไปเพื่อนอนาคตของชาติตัวน้อยๆ แล้วสิ่งที่ทำให้ดิฉันตัดสินใจจัดการเรียนการสอนเกี่ยวกับการแสดงบทบาทสมมติ อารมณ์สี่ด้านนี้ เพราะต้องการให้เด็กเข้าใจอารมณ์ที่ชัดเจนและสามารถนำกลับไปประยุกต์ใช้ในชีวิตประจำวันได้อีกด้วย วันหนึ่งเด็กเหล่านี้จะกลายเป็นผู้ใหญ่ที่สามารถแยกแยะอารมณ์ตนเองได้เหมาะสมกับสถานการณ์
ทั้งหมดนี้คือความภาคภูมิใจของดิฉัน นางสาวปรางค์ทิพย์  จันทนมุข หรือที่เด็กๆเรียกกันว่า “ครูมะปรางค์”  บุคคลคนหนึ่งที่รักอาชีพความเป็นครู และปรารถนาที่จะผู้ให้ที่ดี


