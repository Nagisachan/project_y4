
นริศรา รอดสม ป.๑/๑ (ครูประจำชั้น)
๑. แนวคิดกิจกรรม 
ทักษะชีวิต (กิจวัตรประจำวัน)
คุณครูบอกถึงความสำคัญและวิธีการของการทำกิจวัตรประจำวันในแต่ละด้าน เช่น การเก็บกระเป๋าใส่
ในล็อกเกอร์ให้เป็นระเบียบเรียบร้อย  โดยที่ทำให้เด็กดูก่อนว่าวิธีการแรกทำอย่างไร
๑.๑ เมื่อมาถึงที่ห้องเรียนต้องนำกระเป๋ามาตรวจดูว่าเราต้องนำอะไรออกมาเก็บในแต่ละวัน
๑.๒ นำกล่องสื่อสารออกมาเก็บโดยที่นำสมุดจดการบ้าน หรือการบ้านมาใส่ในกล่องประจำที่คุณครูเตรียมไว้
๑.๓ เมื่อเก็บของทุกอย่างเสร็จแล้ว นำกระเป๋าของตนเองไปใส่ในล็อกเกอร์ที่ประจำของตนเอง
๑.๔ นำกระติกน้ำ ของตนเองไปเก็บไว้ที่เก็บกระติกน้ำตามเลขที่ของตนเอง
๒. ความรู้ที่มีมาก่อน
๒.๑ คุณครูบอกถึงกระบวนการในการทำกิจวัตรประจำวันให้เด็กได้รู้ก่อน
๒.๑ ความรู้ที่ได้มาจากผู้ปกครองอีกทีหนึ่ง
๓. โจทย์สถานการณ์เปิด
เปิดภาคเรียนเทอมวิริยะในวันแรก คุณครูให้เด็กๆนั่งรอเป็นวงกลมแล้วอธิบายถึงกิจวัตรประจำวันที่เด็กๆต้องทำในแต่ละวัน และให้เด็กประมาณ ๑-๒ คนทำเป็นตัวอย่างให้เพื่อนๆดู แล้วให้เด็กที่เหลือทำตามโดยที่คุณครูดูแลอย่างใกล้ชิด
๔. ชิ้นงาน
กระบวนการของกิจวัตรประจำวัน ความรับผิดชอบตั้งแต่เทอมวิริยะถึงเทอมฉันทะ บันทึกแต่ละคนว่ามีความรับผิดชอบมากขึ้นหรือน้อยลงแค่ไหน

๕. ประเด็นที่ได้เรียนรู้
มุมมองของคุณครู ทำให้มองภาพได้ว่าเด็กที่มีอายุประมาณ ๖-๗ ขวบศักยภาพในการทำกิจวัตรประจำวันได้ไม่เต็ม ๑๐๐ เปอร์เซ็นต์ เพราะการจดจำหรือการสื่อสาร ของเด็กวัยนี้ยังไม่เต็ม ๑๐๐ ต้องมีการเตือนหรือแนะนำอยู่เป็นระยะๆ
มุมมองของเด็ก พยายามทำอย่างเต็มที่ในวัยของเขาเอง โดยที่จะเป็นระเบียบได้มากน้อยแค่ไหนนั้น ยังไม่คำนึงถึงสักเท่าไหร่ เพราะทำตามคุณครูบอกเท่านั้นนอกจากที่คุณครูบอกแล้วจะไม่กล้าทำ
๖. ปัจจัยความสำเร็จ
กำลังใจจากคุณครูและผู้ปกครอง เช่นการชมเชย การเป็นตัวอย่างที่ดีให้แก่เพื่อน
๗. ประเด็นที่จะพัฒนาต่อ 
ส่งเสริมอย่างต่อเนื่องแบบค่อยเป็นค่อยไปตามความเหมาะสมของวัยเด็ก จะทำให้เด็กมีประสบการณ์ในการทำกิจวัตรของตนเอง ครั้งต่อไปก็สามารถเรียนรู้ในความรับผิดชอบของตัวเด็กเอง โดยที่มีคุณครูคอยดูอยู่ห่างๆอย่างห่วงๆ
