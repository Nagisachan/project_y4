

                                                                      


วิรัชนี วิเศษรัมย์ (ครูเก๋)
เจ้าหน้าที่ส่วนมาตรฐานการศึกษา
สนับสนุนพลังคุณครู 

สืบเนื่องมาจากโรงเรียนมีนโยบายการจัดกระบวนการเรียนรู้แบบ Open Approach และ Lesson study ส่วนมาตรฐานการศึกษาถึงแม้ไม่ได้ลงสู่กระบวนการจัดการเรียนรู้แบบ OA และ LS อย่างชัดเจน แต่ด้วยส่วนมาตรฐานและการเทียบโอน ในการสนับสนุนการดำเนินงาน ในทุกครั้งที่มีการวางแผนเตรียมการด้านกระบวนการจัดการแบบ OA และ LS เช่น การจัดอบรมเชิงปฏิบัติการกระบวนการจัดการเรียนรู้แบบ OA และ LS ครั้งที่ 1 การจัดอบรมเชิงปฏิบัติการกระบวนการจัดการเรียนรู้แบบ OA และ LS สำหรับครูเข้าใหม่ ส่วนมาตรฐานจะเป็นส่วนสนับสนุน อำนวยความสะดวกในการดำเนินงาน เนื่องจากการ workshop แต่ละครั้งสิ่งที่ต้องมีควบคู่ไปด้วยคือการวัดและประเมินในรูปแบบต่างๆ เช่น สร้างเครื่องมือในการวัดประเมินต่างๆ คือ แบบสอบถาม แบบประเมิน  การจัดทำแบบบันทึก LS  รวมทั้งตารางเวลาการทำงานของครู เพื่อใช้ในการพัฒนาและจัดการกับเวลาและคุณภาพครูให้ดีขึ้น ซึ่งสิ่งต่างๆเหล่านี้จะช่วยให้ทราบข้อมูลเกี่ยวกับพัฒนาการของการจัดการกระบวนการ OA และ LS ได้ชัดเจนขึ้น
สิ่งที่ก่อให้เกิดการเรียนรู้มากที่สุด คือ การเป็นส่วนสนับสนุนและอำนวยความสะดวกตลอดจนการเก็บ วัดและประเมินผลการจัดอบรม workshop กระบวนการ LS และการมีส่วนร่วม จัดทำแบบบันทึก LS ซึ่ง การจัดทำแบบบันทึกนี้ได้ผ่านการกลั่นกรอง การวางแผนอย่างเป็นระบบ ตลอดจนการประชุมร่วมเพื่อให้มีรูปแบบที่สมบูรณ์สำหรับนำมาใช้บันทึกขั้นตอนของกระบวนการ OA อย่างสมบูรณ์ที่สุด ด้วยการนำขั้นตอน OA 5 ขั้น คือ ขั้นแนะนำ ขั้นเปิดประเด็นโจทย์ ขั้นแก้ปัญหาและสร้างสรรค์ ขั้นนำเสนอความรู้และแลกเปลี่ยนเรียนรู้ และขั้นสรุป  มารวมเข้ากับหลักปฏิบัติ “ก้าวพอดี” 9 ประเด็น ตั้งแต่ภาวะพร้อมเรียน ไปจนถึงส่งเสริมผู้เรียนประเมินตนเองและตั้งเป้าหมายการเรียนรู้ของตนเองในครั้งต่อไป การนำแบบบันทึก LS มาใช้เป็นวัตถุประสงค์หนึ่งที่ช่วยให้คุณครู Focus งานได้ชัดเจนและส่งผลไปสู่เด็กนักเรียนได้ชัดเจนด้วย


ปัจจัยความสำเร็จ /ประเด็นที่ได้เรียนรู้ใหม่ๆ  การเก็บและวัดและเมินความก้าวหน้า และร่วมออกแบบเครื่องมือวัดกระบวนการ เป็นจุดหนึ่งที่ได้เรียนรู้ และเห็นการเปลี่ยนแปลงของตัวเองจากการฟัง (ผ่านวงประชุมวิชาการและช่วงชั้น) การได้ยิน ได้ฟังทำให้ความคิดเปิดกว้าง มองภาพกระบวนการ OA ได้ชัดเจนขึ้น มองเห็นเห็นแนวทางในการประเมิน และจัดสร้างเครื่องมือต่างๆ ออกมา ตลอดจนได้ข้อมูลใหม่ๆ เพื่อใช้ในการนำมาวิจัย และมีแนวทางในการจัดทำเครื่องมือวัดและประเมินแบบใหม่ๆ ขึ้น  
สิ่งที่ยังเป็นอุปสรรค คือ เรื่องของการเก็บข้อมูลในรูปแบบสอบถาม การเรียกเก็บแบบสอบถามกลับคืนส่วนครบ 100% โดยเก็บแบบสอบถามให้ครบจำนวน เพื่อให้ได้ข้อมูลที่เป็นจริง และสมบูรณ์มากที่สุดทำได้ค่อนข้างยาก 
ประเด็นที่อยากจะพัฒนาต่อไป  คือ ๑.การจัดเก็บข้อมูล แบบสอบถาม แบบฟอร์ม LS ต่างๆ ไว้อย่างเป็นระบบในส่วนมาตรฐาน เพื่อสามารถนำมาใช้ในการพัฒนา และวิจัยเพิ่มเติมในเรื่องที่สามารถนำไปต่อยอดได้ ๒.การเรียกเก็บแบบสอบถาม ครบ 100 % ทั้งด้วยวิธีการโทรศัพท์ติดต่อ ส่งหนังสือแจ้ง และส่ง E-Mail แจ้ง เป็นต้น ๓. นำผลสะท้อนกลับสู่ผู้ที่ใช้กระบวนการเพื่อให้เข้าถึงข้อมูลจริงและพัฒนาต่อไป
“ในฐานะที่เป็นฝ่ายสนับสนุน อำนวยความสะดวก ถึงแม้จะไม่มีโอกาสได้ทำกระบวนการ LS ในตอนนี้ แต่ได้เห็นภาพที่น่าชื่นชม ความตั้งใจของคุณครูที่ทุ่มเทเวลาในการจัดกระบวนการเรียนรู้ให้เด็กนักเรียนอย่างเต็มที่ ตั้งแต่เตรียมสื่อสำหรับการเรียนรู้ ที่คุณครูแต่ละหน่วยวิชาร่วมกันผลิตขึ้น เป็นภาพของความร่วมมือร่วมใจกันทำเพื่อเด็กนักเรียนโรงเรียนเพลินพัฒนา มันเป็นภาพของพลังที่ยิ่งใหญ่ ที่จะส่งเสริมให้เด็กตัวเล็กๆเจริญงอกงามอย่างสมบูรณ์”

