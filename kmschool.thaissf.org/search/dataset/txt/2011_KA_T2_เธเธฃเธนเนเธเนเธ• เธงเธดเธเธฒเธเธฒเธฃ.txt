
สุมนา  แทนบุญช่วย
หน่วยวิชาคณิตศาสตร์ ช่วงชั้นที่ 1 – 2
หน่วยงานวิชาการ
                                                                                                              ครูโน้ต 
  
ความคืบหน้า..ครูคณิต
การเข้าดูแลเน้นระดับชั้น 1, 2, 6 เนื่องจากเป็นครูคนใหม่ที่เพิ่งเข้าต้นปีการศึกษา เริ่มต้นจากการวางแผนการเรียนรู้ (Pre) เข้าสังเกตการสอนในห้องเรียน (While) การสรุปห้องเรียน (Post) เมื่อจบบทเรียนแต่ละเรื่องใช้แบบทดสอบที่สอดคล้องกับการเรียนการสอน เมื่อจบภาคเรียนวิริยะได้ทำการเปิดชั้นเรียน (Open Class) 2 ห้อง ได้แก่ ห้อง 4/3 โดยครูนุ่น ห้อง 2/4 โดยครูโน้ต

สิ่งที่เป็นไปตามทิศทางของ Lesson Study คือ ครูหน่วยวิชาคณิตศาสตร์เริ่มจับแนวทางการเรียนรู้ได้มากขึ้น การติดตามอย่างต่อเนื่องคอยสอบถามว่าครูรู้สึกนึกคิดอย่างไร ทำให้ช่วยแก้ปัญหาได้อีกทางหนึ่ง ในระยะหลังครูมองเห็นจุดเปลี่ยน เห็นข้อดีในการทำ Lesson Study อีกยุทธศาสตร์หนึ่งที่ทำให้ครูมีการเปลี่ยนแปลง คือ การเปิดชั้นเรียน (Open Class) ครูได้เห็นตัวอย่างทั้งกระบวนการ รวมถึงการสังเกตห้องเรียนตามหลักของ Lesson Study 
มุมของนักเรียน เริ่มเข้ากระบวนการเช่นกัน ทั้งในเรื่องการแสดงวิธีคิด การสื่อสารให้ผู้อื่นเข้าใจ การฟังการเรียนรู้และทำความเข้าใจกับการเรียนรู้ของผู้อื่น

สิ่งที่ยังติดขัดไม่เป็นไปตามทิศทาง
1. การออกแบบทดสอบ ยังไม่ตรงประเด็นและครูบางคนยังไม่เข้าใจลักษณะข้อสอบ 6 ระดับ สาเหตุมาจากประสบการณ์การทำงานของครู
2. นักเรียนไม่ผ่านเกณฑ์ประเมินค่อนข้างมาก สาเหตุมาจากแบบฝึกกับแบบทดสอบไม่สอดคล้องกัน และนักเรียนยังไม่คุ้นชินกับแบบทดสอบที่ต้องเขียนแสดงวิธีคิด
3. การส่งแผนจัดการเรียนรู้ สายดิ่งไม่ได้ตรวจก่อนสอน สาเหตุ ครูคณิตศาสตร์ทุกคนทำแผนแต่ไม่ได้ไม่เขียนหรือพิมพ์ลงในแบบฟอร์ม เนื่องจากไม่มีเวลา 

สิ่งที่ยังต้องผลักดันต่อไปและต้องทำอย่างรวดเร็วที่สุด คือ การทำLesson Study ให้ครบวงจร ในหน่วยวิชาคณิตศาสตร์ การพัฒนาแบบฝึก ใบงาน การบ้าน แบบทดสอบให้สอดคล้องกับแนวทางเรียนรู้และเมื่อจบภาคเรียนมีการเปิดชั้นเรียน (Open Class) ช่วงชั้น 1 -2 
