
ครูพิมพ์ลักษณ์  กาสา (ครูแนม) 
กลุ่มวิชาประยุกต์ : มานุษและสังคมศึกษา
ชั้น 4  ภาควิริยะ ปีการศึกษา 2556
ในภาคเรียนวิริยะนี้ นักเรียนเรียนรู้ชีวิตคนบนเส้นทางของน้ำ วิถีชีวิตคนตั้งแต่ต้นน้ำถึงปลายน้ำ การกระทำของมนุษย์ที่ส่งผลกระทบกับน้ำ จนถึงวิถีชีวิตของมนุษย์กับป่าชายเลนในเรื่องอาหาร และอาชีพ ซึ่งมนุษย์ใช้ประโยชน์จากน้ำมากมายหลายประการ สิ่งสำคัญคืออาชีพประมง ซึ่งส่งผลต่อปากท้องของมนุษย์ การเรียนในคาบเรียนนี้นักเรียนจะได้หัวใจของการ over eating ส่งผลให้เกิด over fishing ซึ่งก่อให้เกิดการสูญพันธุ์ของสัตว์ทะเลได้ในอนาคต
Fishing Ball ภาวะพร้อมเรียนสำหรับการเรียนรู้เรื่องประมงผิดวิธี กิจกรรมนี้มีเป้าหมายให้นักเรียนได้เชื่อมโยงกิจกรรม กับความพยายามที่จะพัฒนาเครื่องมือจับปลา หรือวิธีการจับปลาให้ได้มาก เพื่อตอบสนองความต้องการแก่ผู้บริโภคที่มีการกินอย่างมากเกินพอดี โดยครูกำหนดสถานที่ไว้ ๒ ฝ่าย นั่นคือบนบกซึ่งเป็นที่อยู่ของชาวประมง และในน้ำซึ่งเป็นที่อาศัยของปลา   
อุปกรณ์ : ใช้ลูกบอลแทนอุปกรณ์ในการจับปลา และหากแล้วชาวประมงโยนลูกบอลถูกใคร คนนั้นถือว่าเป็นปลาที่ถูกจับ ในการเล่นแต่ละครั้ง กำหนดให้มีชาวประมง ๒  คน นักเรียนที่เหลือเป็นปลา
             รอบแรก ครูให้ลูกบอลแก่ชาวประมง จำนวน ๒ ลูก แล้วครูค่อยๆ เพิ่มจำนวนลูกบอลให้ชาวประมง จนในที่สุดเหลือปลาซึ่งเป็นแม่พันธุ์ที่แข็งแรง เด็กๆ ช่วยกันแลกเปลี่ยนหากมีจำนวนอุปกรณ์ในการจับปลามากก็จะสามารถจับปลาได้จำนวนมาก
               รอบสอง ครูมีกติกาให้ปลาช่วยกันดูแลปกป้องแม่พันธุ์ หากแม่พันธุ์ตาย ปลาทั้งหมดจะไม่ได้รับการขยายพันธุ์และตายในที่สุด เด็กๆ พยายามปกป้องแม่พันธุ์ และร่วมแลกเปลี่ยนเรียนรู้กัน หากแม่พันธุ์ตาย ปลาก็จะสูญพันธุ์ หรือจับแม่ปลาช่วงที่ปลาวางไข่ ก็ปลาก็จะไม่มีการเจริญเติบโต  ระหว่างกิจกรรม เด็กๆ มีความสนุกสนาน  หลายคนขออาสาเป็นชาวประมง และมีความพยายามที่จะช่วยกันปกป้องแม่พันธุ์
     เมื่อจบกิจกรรมครูชวนนักเรียนแลกเปลี่ยนเรียนรู้   การเพิ่มจำนวนลูกบอล เปรียบเสมือนการพัฒนาอุปกรณ์ในการจับปลา เด็กๆ สามารถสรุปเชื่อมโยงได้ว่า หากมนุษย์มีความต้องการที่จะบริโภคอาหารทะเลมากเกินพอดี ชาวประมงก็จะต้องพัฒนาวิธีการจับปลาให้จับปลาได้ครั้งละมากๆ ซึ่งจะส่งผลให้ปลาอาจสูญพันธุ์ได้ในอนาคต
