
 การสร้างแรงบันดาลใจ
                  ในการเริ่มทำงานด้วตนเอง
ที่ห้อง ป.๑/๒ มีเด็กบางคนในห้องเรียนที่ต้องได้รับการช่วยเหลือ เพื่อไม่ให้พฤติกรรมนั้นเป็นอุปสรรคในการเรียนรู้  ครูจึงเกิดความคิดที่ว่าจะทำอย่างไรให้เด็กเริ่มงานได้ด้วยตนเองโดยที่ไม่ต้องให้มีคุณครูคอยดูอยู่ข้างๆ และสามารถทำงานในห้องเรียนได้ พฤติกรรมนั้นคือ เมื่อเริ่มต้นทำงาน ผ่านไปเป็นระยะเวลานาน ถึงเริ่มต้นทำงานก่อนลงมือทำจะค่อยๆ หยิบดินสอ หยิบของใต้โต๊ะขึ้นบนโต๊ะ แล้วเก็บกลับลงใต้โต๊ะ แล้วค่อยเริ่มเขียน เขียนไปคำหนึ่งก็นั่งมองเพื่อน มีอาการเหม่อทุกครั้งเมื่อต้องทำงาน แล้วต้องเข้าไปช่วยเหลือ ตอนแรกเข้าไปถาม โดยเริ่มถามว่าคุณครูบอกว่าอะไร เด็กสามารถตอบได้ว่าให้ทำอะไร แสดงว่าไม่ได้มีปัญหาเรื่องการฟังคำสั่ง ลองดูอยู่ใกล้ๆ ก็ยังไม่เริ่มทำ ลองเข้าไปพูดคุย แล้วให้คำชื่นชมต่างๆ ต้องชักแม่น้ำทั้งห้า กว่าจะลงมือทำงาน ในระหว่างที่พูดคุยต้องให้ชื่นชมตลอดการพูดคุย ต้องคอยให้กำลังใจ ห้ามเร่งให้ทำ แล้วคอยย้ำว่าดีแล้วทำเลย สิ่งที่เด็กในตัวเด็กคือ เด็กไม่มีความมั่นใจในการทำงาน ถ้าพูดไม่ถูกใจไม่อยากทำก็ไม่ทำ 
วิธีการที่ครูแต้วใช้แล้วได้ผลดีคือ ขั้นแรก คอยดูอยู่และให้กำลังใจก่อน ขั้นสอง ถามถึงผลลัพธ์ถ้างานไม่เสร็จแล้วจะมีผลอย่างไร คอยให้เด็กตอบก่อน ขั้นสาม ถามเด็กว่าอยากแก้ไขตรงจุดไหนหรือไม่ แล้วจะให้คุณครูช่วยอย่างไร ขั้นสี่ ชื่นชมในสิ่งที่ถูกต้อง ส่วนบางอย่างที่ผิดใช้วิธีการตั้งคำถามให้เด็กตอบแล้วคอยช่วยกันแก้ไข ขั้นที่ห้า บอกว่าสิ่งที่ดีในตัวเด็กเมื่อเริ่มทำ ให้ยืนยันว่าให้เด็กทำทันที ไม่ต้องรอ ถ้ามีคำถามสงสัยให้ยกมือขึ้น ผลจากการทำเด็กสามารถเริ่มงานได้ทันทีโดยไม่ต้องเข้าไปช่วยเหลือ และมีความมั่นใจมากขึ้น ดูจากการที่เมื่อเดินเข้าไปดู เด็กจะบอกว่าสามารถทำเองได้ เด็กมีความกล้าที่จะทำมากขึ้น การใช้วิธีนี้หากทำเพียงครั้งเดียวอาจไม่ได้ผล แต่ต้องทำติดต่อกันเพื่อสร้างความมั่นใจให้แก่เด็ก และยืนยันให้สิ่งที่เด็กทำว่าดีแล้ว และคอยชื่นชมให้กำลังใจเสมอ
ดวงกมล คุ้มศิริ  ( ครูแต้ว ) 
ครูประจำชั้นห้อง ป. ๑/๒


