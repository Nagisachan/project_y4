
    
     นางสาวศรัญญา สุวันนะ (ครูจุ๋ม)
                             หน่วยวิชาคณิตศาสตร์
                             ระดับชั้น ๖


เกมคำใบ้
กิจกรรมที่ก่อให้เกิดการเรียนรู้มากที่สุด คือ กิจกรรมเกมคำใบ้ เข้าใจค่าประจำหลักและการกระจายทศนิยม ซึ่งเป็นกิจกรรมที่ให้นักเรียนฝึกฝนการการคำนวณค่าของทศนิยมในรูปแบบของการคิด อธิบายที่มาของการคำนวณ บอกได้ว่าทศนิยมจำนวนนั้นมีค่าประจำหลักและสามารถเขียนให้อยู่ในรูปของการกระจายได้หลายแบบที่แตกต่างกัน

สำหรับความรู้เดิมของนักเรียนก่อนทำกิจกรรมนี้ คือ การนำความรู้เรื่องการคำนวณ การหาค่าประจำหลัก  การกระจายเศษส่วน มาใช้เป็นตัวช่วยในสร้างความรู้ และใช้พื้นฐานความรู้เรื่องทศนิยมจากการเรียนรู้ในระดับชั้น ๕ มาใช้       เป็นการทบทวนความรู้เดิมและสามารถสร้างความรู้ใหม่ที่แตกต่างได้



      โจทย์สถานการณ์ คือ ”จงหาคำตอบจากคำใบ้ที่นักเรียนได้รับ  แล้วนำมาเติมลงในตารางที่กำหนดให้ให้สมบูรณ์พร้อมทั้งอธิบายเหตุผลว่าทำไมถึงใส่ในช่องนั้นๆ รวมทั้งเขียนในรูปของการกระจายในแบบต่างๆ”

       สิ่งที่ได้เรียนรู้จากกิจกรรมครั้งนี้ คือ ได้เรียนรู้ว่าการที่นักเรียนนำพื้นฐานความรู้เดิมมาเป็นตัวช่วยในการสร้างความรู้ใหม่ จะช่วยให้นักเรียนสามารถเรียนรู้ได้ดี รวดเร็วเหมาะสมกับเวลา และทำให้ได้รู้ว่าการนำกิจกรรมที่มีความ      ท้าทายในเรื่องของตัวโจทย์และเวลาทำให้นักเรียนเกิดความสนุกในการคิด              และมีสมาธิจดจ่อกับการแก้ปัญหาได้ดี รวมทั้งยังได้เรียนรู้การทำแผนการสอนที่รอบคอบและควรคำนึงถึงความเข้าในในกระบวนการเรียนของผู้เรียนอีกด้วย

การเรียนรู้ที่เกิดขึ้นที่สามารถนำไปต่อยอดได้ คือ การทำแผนการสอนที่ต้องมีความละเอียด สามารถจัดลำดับขั้นตอนของแผนให้มีความเข้าใจได้ง่าย                ไม่สลับซับซ้อนจนเกินไป และต้องคำนึงด้วยว่าจะทำให้ผู้เรียนสามารถมีสมาธิ      ให้ความร่วมมือ และนำความรู้พื้นฐานที่มีมาใช้เป็นตัวช่วยในการสร้างความรู้ใหม่ได้เหมาะสมหรือไม่
