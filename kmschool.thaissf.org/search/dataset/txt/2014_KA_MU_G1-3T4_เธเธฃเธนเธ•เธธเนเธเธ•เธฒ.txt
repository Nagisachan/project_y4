
Yankee DooDle สู่โลก Line Randers Game
ภาคจิตตะที่ผ่านมาเด็กๆเรียนรู้ขลุ่ยผ่าน นิทาน สู่การเคลื่อนไหวหุ่นมือที่เด็กๆสร้างสรรค์ขึ้นมาเองนำมาใช้กับบทเพลง Joy to the world และ Jolly old saint Nicholas ที่ได้เรียนรู้
การถ่ายทอดเรื่องราวผ่านร่างกายตัวเองบนทำนองเพลง Yankee Doodle เด็กๆได้มีการร้องบนเพลงนี้ พร้อมหมวก(Macaroni)ที่ทำจากกระดาษ และเรียนรู้รูปแบบทำนอง จากการเล่นขลุ่ย ระนาดฝรั่ง เครื่องประกอบจังหวะ และการรวมวง จนพาพวกเด็กมาสร้างสรรค์ร่างกายในลักษณะกลุ่ม
“…Yankee Doodle come to town
A-riding on a ponyHe stuck a feather in his hatAnd called it macaroni…”
การสร้างสรรค์ร่างกายเพื่อถ่ายทอดเรื่องราว  เด็กๆได้รับการฟังนิทาน พร้อมการร้อง และเคลื่อนไหวร่างกายในลักษณะการเล่าเรื่อง Yankee Doodle                       
“ แยงกีเข้าไปในเมือง
ขี่ม้าตัวเล็กติดขนนกในหมวกและเรียกหมวกนั้นว่าแม็คคะโรนี ”
การสร้างสรรค์รูปแบบร่างกายของตนบนบทเพลง ได้มีเงื่อนไขเรื่องการใช้พื้นที่  และการจัดระเบียบ รูปทรง และความสมดุลของร่างกาย รวมถึงความมั่นคงของท่าทางที่ออกมา ให้มีความสอดรับกับความหมายของบทเพลง และจังหวะที่กำหนดในบทเพลง Yankee Doodle 
การถ่ายทอดเรื่องราวของเด็ก เด็กๆมีการแบ่งกลุ่มและช่วยกันเขียนเรื่องราวของนิทานผ่านรูปแบบที่มีในบทเพลง Yankee Doodle นิทานที่เขียนออกมา ด้วยเงื่อนไขเดียวกันคือการให้ เสียสละ ซึ่งเด็กๆได้รับแรงบันดาลใจมาจากการออกภาคสนามในเทอมวิมังสานี้ เมื่อนิทานถูกสร้างขึ้น การเคลื่อนไหวพร้อมบทเพลงได้เดินทางมาพร้อมกัน กลุ่ม LINE Rangers ชั้น๓ ห้อง๔
เค้าโครงเรื่องเดิม LINE Rangers เป็นเรื่องราวเมื่อชาวเมือง LINE Town อย่าง  Moon Cony Brown James และผองเพื่อนผู้ผดุงความยุติธรรม ต้องแปลงร่างเป็นขบวนการ Sentai ไปช่วยลูกเจี๊ยบตัวน้อย SALLY ที่ถูกจับตัวไปโดยมนุษย์ต่างดาว 
ย้อนเวลากลับไปเมื่อหลายปีก่อนหน้านี้.. 
ค่ำคืนวันหนึ่งขณะที่ผองเพื่อน มูน โคนี่ บราวน์ ได้ไปขับรถเล่นยามค่ำคืน ก็พบกับวัตถุบางอย่างหล่นลงมาจากท้องฟ้า แต่แล้วมนุษย์ต่างดาวซึ่งเรายังไม่รู้ว่ามีความเกี่ยวพันอะไรกับแซลลี่ก็ได้ ตามรอยมาถึงเมือง LINE Town และจับเอาตัวแซลลี่ไป เหล่าผองเพื่อนจึงได้รวมตัวกันแปลงร่างเป็นขบวนการ LINE Rangers เพื่อไปช่วยแซลลี่ให้จงได้
เรื่องราวจาก LINE Rangers เป็นเรื่องที่เด็กประทับใจและอยากจะพาเข้ามาเดินทางในทำนองของบทเพลง Yankee Doodle เด็กนำเค้าโครงเรื่อง และชื่อตัวละคร มาทั้งหมด และแต่งเพลงใหม่ ทำนอง Yankee Doodle
 เรื่องใหม่ LINE Rangergame 
เป็นเรื่องราวของดร.เมนเฟสโต้ ได้มาจับตัว sally(เป็นลูกเป็ดตัวน้อยสีเหลือง) ไป เหล่า Brown cony และ Jemes เลยต้องไปช่วย sally และ Brown cony และ Jemes ต้องผ่านอุปสรรคมากมายแล้ว Brown cony และ Jemes ก็ช่วยกลับ sally มาได้
ทำนองเพลง Yankee Doodle และเนื้อเพลง LINE Rangergame
“เมน เฟส โต้ จับ sal – ly ไป
Brown co – ny และ Jemes… ช่วย…
Jemes Brown co – ny สู้ เหล่า ปี – ศาจ
จึง ช่วย sal – ly กลับ... มา...”
เด้กตัวเครื่องแต่งกายตัวเนื้อเรื่อง มีการแบ่งกลุ่มย่อย เพื่อมีระยะพื้นที่ในการนำเสนอ การเคลื่อนไหวเร็ว – ช้าตามจังหวะของบทเพลง ในขณะที่เรื่องราวดำเนินไป มีการแทรกบทเพลงที่ได้แต่งมาใหม่ พร้อมกับการสร้างสรรค์ร่างกายเพื่อให้ถ่ายทอดเรื่องราว 
โจทย์ที่เด็กทุกคนได้คือ ผู้ให้.....คำสั้นๆ แต่ทำให้เด็กๆต้องมาคิดยาวๆเพื่อให้ได้เรื่องราวและรายละเอียดของการเคลื่อนไหวผ่านทำนองเพลง Yankee Doodle เด็กๆได้มีการออกแบบเรื่อง Line Randers Game นำมาเข้าสู่การแลกเปลี่ยนเรียนรู้ และการสร้างสรรค์ 
ทิพกฤษตา  ฤทธิ์บุญ
(ครูดนตรีชีวิตช่วงชั้น๑)

