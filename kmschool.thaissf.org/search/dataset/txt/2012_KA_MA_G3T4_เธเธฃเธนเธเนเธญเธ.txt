
     ครูน้อง  ;  ฐิติพร  คงแย้ม   หน่วยวิชาคณิตศาสตร์
 ระดับชั้น  ๓  ห้อง  ๑  และ  ชั้น  ๓  ห้อง  ๔

“  อบอวนไปด้วยความชื่นใจ  ” 
ตลอดระยะเวลาในการทำงานที่โรงเรียนเพลินพัฒนา  ได้เกิดการเรียนรู้หลายสิ่งหลายอย่างมากมายไม่ว่าจะเป็นการร่วมงานกับผู้อื่น  หรือการเรียนรู้ในตัวเด็กๆ  อีกทั้งในปีการศึกษา  ๒๕๕๕ หน้าที่ที่จะต้องรับผิดชอบมีมากขึ้น  จึงทำให้เราต้องมีความรับผิดชอบต่องาน  และใส่ใจงานมากขึ้น  มีการวางเป้าหมายในการทำงาน  เป็นสิ่งที่น่าภูมิใจที่สามารถทำงานตามที่วางไว้ได้  ( ถึงแม้ว่าจะมีครูบิวคอยเตือนก็ตาม  แต่ก็สำเร็จตามเป้า  ^^ )   
สำหรับการการสอนในปีการศึกษา  ๒๕๕๕  ครูได้มองเห็นความเติบโตจากเด็กชั้น ๓ มากมายไม่ว่าจะเป็นด้านความคิด  ความรับผิดชอบต่อการเรียนรู้   กิจกรรมที่คิดเด็กๆได้เกิดการเรียนรู้ที่สุดคือ  เซฟกระทะเด็ก  กิจกรรมในครั้งนี้ครูเปิดโอกาสให้เด็กๆคิดเมนูอาหารหรือเมนูขนมและร่วมกันตัดสินใจกันภายในกลุ่ม โดยให้เด็กๆได้ร่วมกันแบ่งหน้าที่และวางแผนการทำงานด้วยตนเอง  จากการสังเกตการแบ่งหน้าที่  จะเห็นว่าบางคนต้องนำวัตถุดิบมาถึง  ๗  อย่าง  ในขณะที่บางคนในกลุ่มนำมาเพียง     ๑ – ๒ อย่าง  แต่ครูก็ไม่คัดค้านแต่อย่างไร  ได้เพียงแต่คอยลุ้นว่าเด็กๆจะนำมาครบหรือเปล่า  เมื่อถึงวันที่ต้องทำ  สิ่งที่ครูคอยลุ้นก็หมดห่วงเพราะไม่ว่าเด็กคนไหนก็นำของที่ตนเองได้รับผิดชอบมาอย่างครบถ้วนสุดท้ายแล้วเด็กร่วมกันทำเมนูอาหารของตนเองอย่างสุดฝีมือ  และก็ไม่ลืมที่จะค่อยๆตวงและชั่งส่วนผสมของตนเองอย่างระมัดระวังเพราะกลัวว่าอาหารของตนเองจะไม่เป้าหมายที่ครูตั้งไว้ในการทำกิจกรรมในครั้งนี้บรรลุเป้าหมายทั้งสิ้น  ไม่ว่าจะเป็นความรับผิดชอบ  ความร่วมมือกันในกลุ่ม  และการนำทักษะการชั่งและการตวงมาใช้ประโยชน์  แถมมาด้วยความอร่อยอีกด้วย







 







 









