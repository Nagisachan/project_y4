
-438150-403412มนัสนันท์  จุ่นบุญ (ครูญา)
ครูขาเข้าใจหนูหน่อย
            การทำหน้าที่ครูประจำชั้นเพื่อพัฒนาทักษะชีวิต ทำให้ได้เห็นชีวิตเด็กๆและการเรียนรู้ ซึ่งเป็นสิ่งสำคัญของการทำหน้าที่ครูประจำชั้น เด็กทุกคนมีการเรียนรู้ที่แตกต่างกันในจำนวนนั้นมีนักเรียนคนหนึ่งที่ครูเป็นห่วงเรื่องการเรียนรู้ที่เริ่มมีระยะห่างจากเพื่อนในภาคเรียนจิตตะ และได้มีการพูดคุยกับผู้ปกครองที่จะช่วยเหลือกันในภาควิมังสา  ซึ่งเมื่อเปิดเรียนคุณครูพบความเปลี่ยนแปลงทางร่างกายอย่างเห็นได้ชัด คือน้องมีร่างกายผอมลงอย่างผิดหูผิดตาได้สอบถามข้อมูลจากผู้ปกครองได้รับทราบว่าไม่ได้เป็นอะไรหาหมอแล้ว เพียงแต่น้องทานอาหารได้น้อย  คุณครูยังไม่นิ่งนอนใจอยากให้ปรึกษาคุณหมอเรื่องน้ำหนักที่ลดลง สุดท้ายได้คำตอบว่าน้องป่วยมีโรคประจำตัว     ที่ต้องใช้เวลาในการพักรักษาตัวประมาณ  2  สัปดาห์ไม่สามารถมาเรียนได้ทำให้ครูเริ่มกังวลทั้งอาการป่วยและการเรียนแทนเด็ก    วันแรกที่น้องกลับมาเรียนคุณแม่ได้ให้ข้อมูลในการดูแลอาการป่วยที่น้องจะมีอาการเหนื่อยง่ายและต้องทานยาอย่างต่อเนื่องตรงเวลา คุณครูพาน้องเดินอย่างๆช้าๆและหยุดพักเป็นระยะเมื่อน้องเหนื่อยจำได้ว่าจะถึงห้องทำเอาครูเหนื่อยไม่แพ้กันซึ่งไม่สำคัญกว่าความห่วงอาการเหนื่อยครูคอยให้กำลังใจและพูดคุยให้พื่อนได้รับทราบถึงอาการของเพื่อนที่ป่วยเพื่อให้เพื่อนๆในห้องช่วยกันดูแล  เด็กๆในห้องน่ารักช่วยกันดูแลเพื่อนและเตือนเรื่องการทานยา เมื่อน้องรับรู้ถึงความห่วงใยที่เพื่อนมีต่อตัวเองน้องเริ่มพูดคุยกับเพื่อนเป็นปกติ   เมื่อเข้าสู่การเรียนน้องเรียนรู้ไปพร้อมกับเพื่อนแต่จะต้องให้เวลากับน้องมากกว่าเพื่อๆ คุณครูในทุกวิชาเข้าและพร้อมช่วยเหลือ  ครูญาในฐานะครูประจำชั้นเริ่มกังวลใจกับงานที่น้องต้องตามเก็บในช่วงเวลาที่ขาดเรียนไปจึงได้นำเรื่องนี้ไปปรึกษาครูใหม่ซึ่งทำหน้าที่รักษาการณ์หัวหน้าช่วงชั้นในขณะนั้น  ครูใหม่ได้ให้คำแนะนำว่าที่ครูญากังวลเป็นเรื่องที่แสดงถึงความใส่ใจในลูกศิษย์ และชวนคิดว่าเรื่องไหนสำคัญมากกว่ากันระหว่างการเรียนกับชีวิต  ทำให้ครูญาย้อนกลับไปคิดว่าที่ตัวเองเปลี่ยนหน้างานจากครูสอนคณิตศาสตร์มาถึง ๗ปีซึ่งเป็นการพัฒนาด้านวิชา มาเป็นครูประจำชั้นเพื่อช่วยพัฒนาทักษะชีวิตซึ่งสำคัญไม่แพ้ทักษะวิชา   ทำให้เห็นครูญาเห็นว่าตอนนี้น้องป่วยมีโรคประจำตัวควรต้องดูแลเรื่องใจของน้องก่อน  โดยการพูดคุยว่าน้องต้องการให้ครูช่วยอะไรบ้าง  และครูเริ่มเข้าไปนั่งประกบตอนน้องเรียนเพื่อช่วยอธิบายถ้าน้องต้องการเพราะจากการที่หยุดเรียนไปอาจจะต้องใช้เวลาในการปรับตัวกับครูรายวิชาประกอบกับเดิมน้องเป็นเด็กไม่ค่อยมั่นใจในตัวเองเมื่อเข้าไปประกบใกล้ชิดทำให้น้องมั่นใจการทำงานและเริ่มปรับตัวกับการเรียนได้  คุณครูก็ค่อยๆถอยโดยไม่นั่งประกบแต่เข้าไปเป็นระยะเมื่อเห็นว่าต้องต้องการความช่วยเหลือซึ่งในช่วงนี้คุณครูได้พูดคุยกับครูรายวิชาขอยังไม่ให้น้องเก็บงานเก่าคุณครูทุกท่านเข้าใจและช่วยกันดูแลน้อง    การเข้าไปใกล้ชิดของคุณครูทำให้เริ่มที่จะเรียนรู้ด้วยตัวเองได้ดีขึ้น พูดคุยกับเพื่อนเสียงดัง มีเสียงหัวเราะและรอยยิ้งส่งมาให้เมื่เราสบตากันเป็นการส่งสัญญาณที่ดีครูญาเริ่มที่จะให้น้องไปติดต่อคุณครูในรายวิชาด้วยตัวเอง  แต่ก่อนหน้าครูได้แอบบไปคุยกับครูรายวิชาแล้วการที่ให้น้องเข้าไปหาครูรายวิชาเองเป็นการฝึกความมั่นใจให้น้องและน้องทำได้ทำให้ครูแอบภูมิใจมากที่น้องมีความกล้า  มีวิชาที่ครูจำได้แม่นคือวิชาภูมิปัญญาภาษาไทยที่มีทั้งงานแต่งกลอน  งานเพนท์เสื้อ  งานเขียนที่น้องค้างซึ่งครูตั๊กคาดว่าน้องจะใช้เวลาเก็บ ๓ วันเพื่อจะได้ไม่หนักเกินไปเมื่อพูดคุยกันน้องเริ่มทำในช่วงบ่ายโดยขอให้ครูนิ่มช่วยให้คำแนะนำไม่น่าเชื่องานทำเสร็จในเวลาไม่กี่ชั่วโมง  คุณครูญาถามว่าจะเก็บงานอื่นอีกจะไหวไมน้องตอบว่าไหวจึงให้ลอกลายเสื้อและนัดว่าให้มาทำงานเขียนในเช้าวันรุ่งขึ้นคือ ๗  โมงเช้าได้ไหม น้องรับปากและมาตามเวลานัดวันนั้นทั้งวันน้องเก็บงานวิชาภาษาไทยครบทั้งหมด เป็นการสื่อให้เห็นว่าถ้าใจของเด็กสู้ไม่ว่าจะยากและเยอะขนาดไหนเด็กสามารถฝ่าฟันไปได้ ทำให้ครูญานึกขอบคุณคุณครูใหม่ที่ชวนให้ครูญาทบทวนความหวังดี ความห่วงใยที่จะช่วยเค้า ในอีกรูปแบบหนึ่งทำให้ตัวเองภูมิกับสิ่งที่ทำและปลาบปลื้มใจที่เห็นน้องก้าวผ่านปัญหาและอุสรรคทั้งปวงได้ด้วยตัวเองขอแค่ความเข้าใจจากคุณครู
