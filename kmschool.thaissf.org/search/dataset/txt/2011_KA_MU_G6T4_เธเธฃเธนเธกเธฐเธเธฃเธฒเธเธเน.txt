
ชีวิตที่เรียนรู้...ของครูเพลิน
ชื่อ นางสาวปรางค์ทิพย์  จันทนมุข
หน่วยวิชา  ดนตรีชีวิต  ช่วงชั้น ๒ ชั้น ๖                          
กิจกรรมที่ก่อให้เกิดการเรียนรู้มากที่สุดในภาคเรียนจิตตะ – วิมังสาคือ 
“กิจกรรมการปฏิบัติขลุ่ย รีคอร์ดเดอร์แบบประสานเสียง 2 แนว”  โดยเทอมวิมังสานี้ได้มีการสอนนักเรียนชั้น๕  ในเรื่องการเรียนรู้เกี่ยวกับการประสานเสียงของขลุ่ยรีคอร์ดเดอร์แบบ 2 แนว  ซึ่งกิจกรรมนี้มีแนวคิดที่ต้องการให้นักเรียนรู้จักแยกแยะการฟังระดับเสียงที่แตกต่างกันให้ชัดเจน 
ลักษณะในการทำกิจกรรม ครูแจกโน้ตเพลง Moon River ให้นักเรียนคนละ 1 แผ่น (มี 2 แนวในหนึ่งแผ่น) โดยที่ครูจะสอนทีละแนวจนครบทั้ง 2 แนว แล้วจากนั้นจึงเป่ารวมกัน ฝึกแบบนี้ทุกอาทิตย์
ในการเรียนรู้เรื่องการปฏิบัติขลุ่ย รีคอร์ดเดอร์แบบประสานเสียง 2 แนวเด็กมีความรู้ด้านทักษะด้านการเป่าขลุ่ยรีคอร์ดเดอร์ตั้งแต่ชั้นประถมศึกษาปีที่ 3 มาแล้ว ดังนั้นเด็กจะเกิดการเรียนรู้ได้เร็วยิ่งขั้น
ประเด็นที่ได้เรียนรู้
 ในมุมของเด็ก 
เด็กได้มีการพัฒนาในเรื่องทักษะทางการฟังได้ดีขึ้น และสามารถนำไปปรับประยุกต์ใช้ในชีวิตประจำวันได้ด้วย เช่น เวลาได้ยินเสียงต่างๆรอบตัว เด็กก็จะสามารถแยกแยะเสียงต่างๆได้ชัดเจนมากยิ่งขึ้น
เด็กได้ฝึกทักษะการเป่าขลุ่ยเพิ่มขึ้น ทั้งในเรื่อง การหายใจ กำหนดลม การออกแรงในการเป่าขลุ่ย เป็นต้น
เด็กได้รู้จักการแบ่งหน้าที่ของตนเองอย่างชัดเจน


  ในมุมของครู
ครูได้เกิดการเรียนรู้ใหม่เพื่อนำไปพัฒนาวิธีการสอนแบบใหม่ๆที่สามารถทำให้เด็กเข้าใจในวิธีการเป่าขลุ่ยรีคอร์ดเดอร์และทักษะทางการฟังที่ดีได้
ครูรู้สึกภูมิใจและสนุกกับการเรียนการสอน เนื่องจากนักเรียนให้ความสนใจในกิจกรรมมีการฝึกซ้อมซึ่งเป็นคุณสมบัติที่ดีของการเรียนดนตรี  
ปัจจัยที่นำไปสู่ความสำเร็จ คือ
การที่มีเครื่องดนตรี / โน้ตเพลง สำหรับการเรียนรู้
การที่เด็กได้ลงมือปฎิบัติด้วยตนเองหรือการฝึกฝน
การที่เด็กมี met before มาก่อนจึสามารถต่อยอดความรู้ที่มีอยู่เพิ่มมากขึ้น
สิ่งที่จะนำไปพัฒนาต่อ คือ
สิ่งที่จะพัฒนาต่อไปคือเรื่องของทักษะการฟังแบบซับซ้อนมากยิ่งขึ้น เพราะทักษะการฟังนั้นเป็นสิ่งที่สำคัญที่สุดสำหรับการเรียนดนตรี หากทักษะการฟังไม่ดี ก็จะไม่สามารถเป็นนักดนตรีที่ดีได้
