การปฏิรูป การศึกษา ต้องเริ่มจาก การปฏิรูปครู
เครือข่ายโรงเรียนลำปลายมาศ
อุรวี ศิริบูรณ์
โรงเรียนบ้านปะทาย อ.กันทรลักษ์ จ.ศรีสะเกษ 

เมื่อครูปรับ... ห้องเรียนก็เปลี่ยน 
จากนโยบายสู่การปฏิบัติ
“เราจะสร้างคนดี สร้างความเป็นพลเมือง เราจะเป็น สถาปนิกในการสร้างคนในชุมชนแห่งนี้” ความมุ่งมั่น ของผู้อำนวยการโรงเรียนบ้านปะทาย นายสมศักดิ์ ประสาร ที่เป็นผู้นำพาการปฏิรูปการศึกษาเข้ามา โดยใช้กระบวนการเรียนการสอนแบบ PBL (Problem based learning)  และจิตศึกษา ซึ่งพร้อมจะผลักดัน ให้ครูดำเนินการทั้งโรงเรียน เพื่อขับเคลื่อนไปพร้อม กัน  โดยตัว ผอ. เองก็ต้องเปลี่ยนแนวคิดด้วยเช่นกัน 
“เมื่อก่อนเราก็มีความเป็นนักบริหาร อยาก ได้อะไรก็สั่ง ง่ายดี ข้างบนสั่งอะไรมาเราก็สั่งต่อ แต่ ตอนนี้คิดว่ำ ถ้าผู้อำนวยการยังเป็นนักบริหารจะ ไม่ประสบความสำเร็จ แต่ต้องเป็นผู้อำนวยการให้ เกิดการเรียนรู้ เป็นที่ปรึกษาให้ครู จะต้องรู้แนวทาง การศึกษา ปรับเปลี่ยนกระบวนทัศน์ใหม่ เปิดพื้นที่ ให้ครูได้ทำงาน อย่าเร่งหวังผลงาน แต่ค่อยๆ ดู ความเจริญงอกงามที่เกิดขึ้น”	 ผอ.สมศักดิ์	กล่าว
เมื่อนโยบายเปลี่ยน	การปรับตัวจึงเป็นเรื่องสำคัญ	พฤษภาคม	2555	ผอ.	รวมถึงครูทุกคนได้ไปเรียนรู้ที่ โรงเรียนลำปลายมาศพัฒนา	3	วัน	ได้เรียนรู้	กระบวนการ	และวิถีของโรงเรียนลำปลายมาศพัฒนา	โดยในวันสุดท้าย ได้มีการออกแบบวิถีของโรงเรียนบ้านปะทาย	เพื่อที่เมื่อ กลับมาโรงเรียนจะสามารถดำเนินการได้ทันที	ซึ่งหลังจาก ครูได้ไปเรียนรู้นั้น	มีบางส่วนเข้าใจและเกิดความศรัทธา มีแรงใจอยากดำเนินการตาม	แต่บางส่วนยังคงไม่เข้าใจ	และรอดูการเคลื่อนไหวอยู่ห่างๆ	นี่คือความท้าทายของ ผู้อำนวยการ	ที่คิดว่าการปฏิรูปการศึกษาต้องเริ่มจากการ ปฏิรูปครูก่อน	ให้ครูปรับวิธีเรียน	เปลี่ยนวิธีสอน	ครูต้อง เป็นนักเรียนรู้	และเป็นแบบอย่างที่ดีให้กับเด็กนักเรียน

เรียนรู้ไปพร้อมกัน ผอ. ครู นักเรียน
จากการไปเรียนรู้ที่โรงเรียนลำปลายมาศพัฒนา นั้น เมื่อกลับมาโรงเรียนบ้านปะทาย ครูหลายคน ยังคงสับสน ยังต้องค้นหา แม้จะทราบว่าเราต้อง เป็นโรงเรียนที่เกื้อหนุนให้ครูและนักเรียนได้เบ่งบาน ในความดีงามทั้งต่อกันและต่อสรรพสิ่ง เป็นผู้สร้าง กระบวนการเรียนรู้อย่างตื่นรู้ให้แข็งแกร่ง แต่ก็ยัง คงรู้สึกถึงกรอบเดิมที่เคยเป็นมา ทำให้รู้สึกอึดอัด บีบคั้น เป็นทุกข์ เพื่อนร่วมทางจึงสำคัญ ต้องคอย ให้กำลัง เป็นที่ปรึกษาซึ่งกันและกัน จนทำให้เกิดการ พัฒนา และครูมีความสุข สนุกกับการสอนมากขึ้น โดยกระบวนการหลักที่นำเข้ามาปฏิรูปการเรียนการ สอนคือจิตศึกษา  Problem  Based  Learning  (PBL) และ Professional Learning Community (PLC) 

จิตศึกษา
“การนำกิจกรรมจิตศึกษาเข้ามาสอน ทำให้ผมมอง เห็นความเป็นครูในตัวเอง จิตศึกษาเป็นตัวกล่อม เกลาครูให้เป็นครูอย่างแท้จริง” สิ่งที่ ผอ.สมศักดิ์ ได้เรียนรู้เมื่อได้สัมผัสกับกิจกรรมจิตศึกษา แม้ จะไม่ได้เป็นผู้สอนโดยตรงให้กับนักเรียน แต่ ผอ. ก็ได้นำไปใช้กับครู “กิจกรรมจิตศึกษา เป็นพื้นที่ ปลอดภัยที่ให้ครูได้กล้าแสดงความคิดเห็น และก็ จะเป็นพื้นที่ปลอดภัยให้เด็กไว้วางใจในตัวครู” ซึ่ง กิจกรรมจิตศึกษาเป็นกิจกรรมเตรียมความพร้อม ก่อนเข้าสู่กระบวนการเรียนรู้ของนักเรียน เป็นการ พัฒนาความฉลาดในด้านจิตวิญญาณและความ ฉลาดด้านอารมณ์ ให้เห็นคุณค่าของสรรพสิ่ง และ น้อมนำสิ่งดีงามเข้าไปสู่จิตใต้สำนึก ซึ่งจิตศึกษา ประกอบไปด้วย
การใช้จิตวิทยาเชิงบวก	กรอบคิดทางจิตวิทยาเชิง บวก	คือ	ศรัทธาในความดีงามของมนุษย์และบ่มเพาะ นักเรียนให้มีคุณค่าอันดีงามที่มีอยู่แล้วให้งอกงามยิ่งขึ้น ครูต้องปฏิบัติต่อนักเรียนอย่างมนุษย์ที่มีคุณค่า	และมี ศักดิ์ศรีเท่าเทียมกัน	ซึ่งจะมีการกระทำที่ควรเพิ่ม	เช่น	เพิ่มความรัก	คำชมเชย	เสริมแรง	เพิ่มความใส่ใจ	และ การกระทำที่ควรลด	เช่น	ลดการเปรียบเทียบ	การคาดโทษ	ลดการพูดด้านลบ	เลิกใช้ความรุนแรง
“หัวใจของจิตศึกษาคือเน้นความเสมอภาค ในจิตวิทยาเชิงบวก ไม่ได้เน้นแต่เด็กนะ ในองค์กร ของเราก็เช่นกัน ครูบ้านปะทายเราก็จะอยู่ด้วยกัน เน้นความเสมอภาค แม้แต่ท่าทีของ ผอ. แต่ก่อน เราจะเห็นแต่ ท่าทีผู้บริหารที่ว่า เขามีอีโก้ คือมีมาด ผู้บริหาร ท่าน ผอ.สมศักดิ์ท่านก็ปรับลง ลด คืออยู่ ในระนาบเดียวกัน มันทำให้ครูผู้สอนก็สบายใจ คุณครูผู้สอนก็เหมือนกัน จะสังเกตว่าทำไมเรา ต้องนั่งระนาบเดียวกันกับเด็ก เด็กเขาก็จะมีความ ไว้วางใจเข้าใกล้ชิดเรา 
ในระหว่างเรียนวิชาหลักเราก็ใช้จิตวิทยา เชิงบวก ชื่นชมผลงาน เก่งมากเลยพี่ ผลงานนี้ สุดยอด ไม่ทำตัวว่ารู้มาก เรื่องนี้ครูเพิ่งรู้นะคะ” ครูอุรวี	กล่าว	
การสร้างชุมชนและวิถีของชุมชน	การจัดสภาพ แวดลอ้มชมุชน	(โรงเรยีน)	ที่เกื้อหนุนการเรียนรู้ของนักเรียน	นอกจากการจัดบรรยากาศที่ดี	ปลอดภัย	ร่มรื่น	สะอาด	สวยงาม	ใกล้ชิดธรรมชาติแล้วนั้น	แววตา	และรอยยิ้มของ ครูก็จะต้องแสดงให้เห็นถึงความรักที่จริงใจ	ซึ่งนักเรียน สามารถสัมผัสได้	รวมถึงครูต้องเป็นแบบอย่างที่ดีให้กับ นักเรียนด้วย		
“ชอบกอดคุณครูค่ะ	เพราะเวลาที่ได้กอดคุณครู รู้สึกอบอุ่น	เหมือนได้รับความห่วงใยด้วยค่ะ	รู้สึกมีความ สุขค่ะ”	เด็กนักเรียนชั้นประถมศึกษาปีที่	3	ที่ชอบขอกอด คุณครูได้บอกความรู้สึกที่ได้กอดครู
การจัดกิจกรรมจิตศึกษา	เป็นกิจกรรมการขับเคลื่อน	ที่ฝึกความฉลาดภายใน	สติ	ปัญญา	อารมณ์ วุฒิภาวะ	ความ คิดสร้างสรรค์	ซึ่งจะทำกิจกรรม	3	ช่วงเวลา	ดังนี้
ช่วงเช้า	หลังจากเลิกแถวหน้าเสาธง	ก่อนเข้า สู่กระบวนการเรียน	ใช้เวลาประมาณ	20	นาที	มีการ ฝึกพัฒนาการหลายด้าน	เช่น	การจดจำ	การกำกับสติ	ฝึกสมอง	Brian	Gym	ฝึกความนอบน้อม	การมอบความรัก	หรือการถามเชิงการกระตุ้น	ฝังคุณธรรม	การเป็นพลเมือง ที่ดี
ช่วงหลังเที่ยง	มีการทำกิจกรรม	Body	Scan	เป็นกระบวนการผ่อนคลายระดับลึกเพื่อมุ่งบ่มเพาะจิตสำนึก ที่ดีงาม	โดยใส่ข้อมูลด้านบวกลงไปในจิตใต้สำนึก	เด็กจะ ได้นอนแสกนร่างกายตั้งแต่หัวจรดเท้า	หรือเล่านิทานดีๆ	ให้ฟัง	ส่วนในเด็กโตอาจเป็นการนั่งคุยกันในเรื่องราวดีๆ
ช่วงหลังเลิกเรียน	จะเป็นพิธีนม	โดยการให้ นักเรียนส่งนมให้กัน	และกล่าวขอบคุณสรรพสิ่งทั้งหลาย ที่ทำให้มีนมดื่ม	ทำให้เกิดทักษะการดำเนินชีวิตอย่างมีสติ	นอบน้อม	เห็นคุณค่าของสรรพสิ่ง	และคิดเชื่อมโยงได้
โดยการจัดกิจกรรมจิตศึกษากับนักเรียนนี้	ต้อง ทำให้เป็นวิถี	ซึ่งเมื่อเป็นวิถีแล้วจะก่อให้เกิดการพัฒนา	เกิดการไหลเวียนคลื่นแห่งความดี เมื่อครูไม่อยู่เด็กนักเรียน ก็สามารถทำกิจกรรมกันเองได้	โดยผลัดเปลี่ยนกันเป็น ผู้นำ
"จิตศึกษาทำได้หลายรูปแบบ เพื่อ ให้เขารู้สึกสบายใจ ให้ผ่อนคลายก่อน จะเรียนวิชาหลักตอนเช้า พอมาตอน เที่ยงก็มี Body scan แล้วครูก็พูด ขอบคุณพี่มือ พี่ตา หรือขอบคุณเขา  ขอบคุณพี่ที่ตั้งใจดูแลตัวเอง ถ้าคุณ พ่อคุณแม่ได้เห็นว่าพี่มีความตั้งใจที่ จะเรียนรู้ คุณพ่อคุณแม่ก็จะภูมิใจ เรา ก็พูดแบบนี้อยู่บ่อยๆ และครูก็บอกรัก เขา บางทีใช้มือสัมผัสและส่งมอบความ รักกัน หากมีคนขาดเรียนครูก็จะถาม ถึงและบอกว่าครูเป็นห่วงนะ ครูรักนะ ทำให้เด็กขาดเรียนน้อยลง ทำให้เราอยู่ กันอย่างเป็นกันเอง" ครูอุรวีเล่าการนำจิตศึกษามาใช้กับเด็กๆ

PBL (Problem based learning)
“เมื่อก่อนตอนยังไม่เปลี่ยน เราก็จะเรียนแบบ 8 กลุ่ม สาระเลย ครูก็จะสอนแล้วนักเรียนไม่เข้าใจ สอนมาก นักเรียนก็ง่วงนอนและรู้สึกเบื่อ บางทีนักเรียนก็ไม่ อยากมาโรงเรียนเพราะว่าการบ้านเยอะ คุณครูพูด เสียงดัง คุณครูพูดมาก นักเรียนก็ไม่รู้จะมาทำอะไร ตั้งแต่เปลี่ยนมาเป็นแบบนี้ก็รู้สึกดีขึ้นกว่าเดิม ก็คือ เนื้อหาที่เราเรียนไม่มากขึ้น ไม่ทำให้เรางง แล้วก็ไม่ ทำให้คุณครูพูดเยอะจนเกินไป จนนักเรียนต้องง่วงนอน วิชา PBL ก็คือ เรียนทุกวิชาเหมือนกัน แต่ มาปรับเปลี่ยนให้เป็นเรื่องเดียวกัน PBL จะนำสาระ ทุกอย่างมารวมกัน อย่างเช่นการทำบ้าน การอยู่รวมกันในสังคมก็เป็นวิชาสังคม อย่างแต่ก่อนเรียน ทุกวิชาก็ต้องสรุปทุกวิชา ต้องสรุปองค์ความรู้ ต้อง สรุปทุกวิชา ทำให้มีการบ้านเยอะ เสียเวลาค่ะ”
ด.ญ. ศรุตา เมาหวล	นักเรียนชั้นมัธยมศึกษาปีที่	3	กล่าวถึงการเรียนการสอนในรูปแบบใหม่
กระบวนการเรียนรู้แบบบูรณาการโดยใช้ปัญหา เป็นฐาน	เป็นวิธีหนึ่งที่ทำให้นักเรียนเข้าใจต่อปรากฏการณ์ต่างๆ	นักเรียนจะเป็นผู้ระบุปัญหาที่อยู่ใกล้ตัวหรือในชุมชน	แล้วแสวงหานวัตกรรมเพื่อลงมือในการแก้ปัญหา นั้นด้วยตนเอง	ทั้งนี้	เพื่อเป็นการตอบโจทย์ทักษะเด็กใน ศตวรรษที่	21	ในเรื่องการเรียนรู้และนวัตกรรม	ได้ทักษะชีวิต	ทักษะอาชีพ	และ	รู้จักวิเคราะห์	ICT	ข้อมูลสารสนเทศ ได้	โดยโรงเรียนบ้านปะทายได้มีการบูรณาการ	5	วิชา	เข้าด้วยกัน	ได้แก่	วิทยาศาสตร์	สังคมศึกษา	ศิลปะ	สุขศึกษา	และการงานอาชีพและเทคโนโลยีจัดการเรียนการสอนเป็น	4	Quarter	Quarter	ละประมาณ	10	สัปดาห์ โดยสอนในช่วง บ่ายของทุกวัน	แต่ละสัปดาห์จะมีวิชาแกนที่ตอบตัวชี้วัด	ครูจะเริ่มจากการสร้างแรงบันดาลใจให้กับเด็กนักเรียน ด้วยวิธีการหลากหลายรูปแบบ	เช่น	เปิดคลิปให้ดู	ให้ดู ภาพสำคัญ	อ่านหนังสือ	ดูภาพยนตร์	พาลงชุมชน	ฯลฯ	เพื่อให้ได้มาซึ่งเรื่องที่จะเรียน	เมื่อได้ประเด็นมาแล้วครู และนักเรียนจะสร้างปฏิทินการเรียนรู้ร่วมกัน	และเรียน ตามปฏิทินที่วางไว้	หลายครั้งที่ได้เรียนรู้จากการค้นคว้า ของเด็กๆ	ในสัปดาห์ที่	9	จะมีการสรุปการเรียนรู้ของเด็ก นักเรียน	และสัปดาห์ที่	10	นักเรียนจะจัดนิทรรศการให้ ผู้ปกครอง	ชุมชนเข้ามาดูผลงาน	ในปีแรกๆ	ที่นำ	PBL	เข้ามาจัดการเรียนการสอน	ผู้ปกครองจะไม่ค่อยเข้าใจ	เช่น	ทำไมถึงให้การบ้านกับเด็กในสิ่งที่ครูไม่ได้สอน	เมื่อ เป็นเช่นนี้	ทางโรงเรียนจึงตระหนักได้ว่า	การเปลี่ยนแปลง กระบวนการเรียนการสอนต้องทำให้ผู้ปกครอบรับทราบ ด้วย	เขาต้องรู้ว่าการทำกิจกรรมแต่ละอย่างก่อให้เกิด ประโยชน์อย่างไรกับลูกเขา	จึงจัดค่ายให้ผู้ปกครองได้ เรียนรู้ร่วมไปกับเด็ก	เรียนทุกอย่างเหมือนเด็กนักเรียน	เพื่อสร้างความเข้าใจให้กับผู้ปกครอง โดยสิ่งสำคัญใน กระบวนการเรียนรู้แบบ PBL คือ คำถามจะเป็นตัวเดินเรื่อง ครูจะต้องเป็นผู้ที่ถามเก่ง และเปิดพื้นที่ให้เด็กได้ กล้าคิด  ครูจะไม่ตัดสินถูกผิด
ส่วนวิชาหลักที่เหลือ	(คณิตศาสตร์ ภาษาไทย	ภาษาอังกฤษ)	จะสอนในช่วงเช้าของทุกวัน	ครูจะมีเครื่องมือใน การสอนที่อำานวยให้เด็กคิดเป็น	รู้จักวิเคราะห์	มีเหตุมีผล	และครูจะอยู่ด้วยตลอดเวลา	คอยเป็นที่ปรึกษา	ให้กำลังใจ	คอยชื่นชม	จะไม่สั่งการบ้านแล้วหายตัวไปเด็ดขาด	
“เมื่อก่อนหนูจะเป็นคนไม่อยากเรียน มีการบ้าน ก็ไม่ค่อยอยากทำ กลับไปบ้านปุ๊บ ก็จะเปิดดูแต่ โทรทัศน์เลยค่ะ พอมีการเรียนการสอนแบบนี้นะคะ การบ้านก็ไม่ค่อยมี ได้มาโรงเรียนก็ได้ทำกิจกรรม กับเพื่อน เหมือนสานสัมพันธ์กับเพื่อน เพื่อนก็จะรัก กันมากขึ้น แล้วตัวหนูก็จะรู้จักกำรพูดการจา การ ยิ้ม มาโรงเรียนแต่เช้า มาช่วยเพื่อนทำกิจกรรม มี งานกิจกรรมอะไรเพื่อนก็จะช่วยแสดงความคิดเห็นเพื่อนก็จะช่วยทำงานจะ ไม่เกี่ยงกัน” 
ด.ญ. ประภาพร ภักดีพงษ์	นักเรียนชั้นมัธยมศึกษา ปีที่ 3		สะท้อนความคิดเห็นของตนเองต่อการเปลี่ยนแปลง ระบบการเรียน	ซึ่งตนได้สัมผัสมาสี่ปีแล้ว

สรุปการเรียนรู้    เพื่อต่อยอดความรู้
กระบวนการที่ทำให้การปฏิรูปการสอนของโรงเรียน บ้านปะทายขับเคลื่อนไปได้ และยั่งยืน คือต้องมีการ สรุปการเรียนรู้ออกมาเป็นองคค์วามรู้เพื่อนำไปต่อยอดในการสร้างการเรียนรู้ต่อไป  

AAR (After Action Review)
หลังเลิกเรียนในชั่วโมงสุดท้ายของทุกวัน	เด็ก นักเรียนจะมีการสรุปการเรียนรู้ประจำวัน	โดยครูจะถาม ว่าได้เรียนรู้อะไรไปบ้าง	ให้นักเรียนตอบคำถามแบบไม่ให้ ซ้ำกันเพื่อเป็นการฝึกให้นักเรียนได้คิด	และในทุกชั่วโมง สุดท้ายของสุดสัปดาห์	จะมีการสรุปองค์ความรู้ที่ได้เรียนรู้ มาตลอดสปัดาห์และเขยีนไว้ในรปูแบบของ	Mapping	เป็น ผลงานของเด็กให้ได้เรียนรู้กันและกัน
“หนูได้อะไรบ้างในวันนี้	ได้ทำอะไรบ้างวันนี้	บอก ขั้นตอน	ให้เขียนสรุปมา	เขียนไม่ถูกก็ให้มาถามครู	ถาม เพื่อน	ตอนเย็นบางวันอาจไม่ทันเวลาก็ใช้คุยกัน”	ครู วัชรภรณ์	AAR	กับนักเรียนชั้นประถมศึกษาปีที่	2	ทุกวัน	ทำให้เด็กได้ทบทวน	และเป็นการฝึกเขียนหนังสือ	พร้อม ทั้งฝึกแสดงความคิดเห็นด้วย 

PLC (Professional Learning Community)  
วง	PLC	เป็นกระบวนการที่จัดขึ้นหลังเลิกเรียน	สัปดาห์ละประมาณ	2-3	ครั้ง	ซึ่งครูจะได้แลกเปลี่ยนแนว การสอนของแต่ละคน	ประเด็นที่แลกเปลี่ยนกันคือ	ทำอะไรไปบ้าง	ทำอย่างไร	ได้เห็นความงอกงามที่เกิดขึ้น อย่างไร	และต่อไปจะทำอะไรอีก	ทั้งหมดนี้เป็นการเรียนรู้ จากเพื่อนเพื่อนำไปปรับปรุงพัฒนาการสอนของตนเองให้ ดีขึ้น	นอกจากเรื่องวิชาการแล้ว	วง	PLC	ยังเป็นการเสริม สร้างพลังใจให้แก่กันและกัน
ครูเอ๋ (ครูสนิดา โกศล)	ได้เล่าถึงความรู้สึกของตัว เองเมื่อต้องเข้าวง	PLC	ในช่วงแรกๆ	“ในวง	PLC	ตอน แรกครูเอ๋ขัดแย้งนะคะ	ผอ.บอกว่าให้เอาแต่สิ่งดีๆ	มาเล่า	แล้วมันมีปัญหาง่ะ	ครูเอ๋ขัดแย้งค่ะ	ก็มีปัญหาทำไมไม่ให้ เล่า	แต่สุดท้ายเข้ามาถึงปีที่สามถึงมาเก็ตในใจว่า	อ๋อ...	เหตุผลที่ไม่ให้เล่าสิ่งที่เป็นปัญหาก่อนเพราะว่าเราจะขาด กำลังใจ	กำลังใจเราจะหมด	พอเราฟังสิ่งดีๆ	ปุ๊บ	เราจะมี ความรู้สึกฮึดน่ะค่ะ	มีกำลังใจที่	เอ่อ...	วิธีนี้มันดีนะ	มัน ทำให้เกิดอย่างนี้	และก็เรียนรู้กับเพื่อนๆว่า	คือแต่ละคน ก็จะมาคุยกันถึงงานของตัวเองที่เอาไปทำกับเด็กๆ	ความ ดี	สิ่งที่ดีที่เปลี่ยนแปลงไปเป็นอย่างไร	และเราก็รู้เรื่องของ เด็กตั้งแต่อนุบาลถึง	ม.3	ได้สิ่งที่ดีที่เพื่อนร่วมงานทำ	และ ก็ทำให้อะไรๆ	ดีขึ้น	มีอะไรก็คุยแต่สิ่งดีงามร่วมกัน	ถ้าคุย แต่ความทุกข์	ใจเราก็จะเหี่ยว	และการทำงานจะเหมือน ว่ามีเพื่อนร่วมทางไม่ได้ทำคนเดียว	ถ้าไม่ได้คุยกันจะไม่รู้ เลยว่าปัญหาแบบนี้จะแก้อย่างไร	หลายคนร่วมกันคิดร่วม กันแก้”	
ผอ.สมศักดิ์	ได้กล่าวด้วยความภาคภูมิใจที่ได้เห็น การเปลี่ยนแปลงที่เกิดขึ้นที่ละน้อยจากวง	PLC	ว่า	
วง PLC สามารถช่วยได้ คำถาม ได้ทำอะไร ได้เรียนรู้อะไร เห็นความ งอกงามอะไร จะทำให้ดีกว่าเก่าได้ อย่างไร ทำให้เพื่อนๆ ได้มองเห็น ในการพัฒนาการสอน คนที่ยังไม่ เห็นก็เริ่มเห็น เพื่อนได้เรียนรู้จาก เพื่อน ความงอกงามเกิดอีกตอนที่ เราปิด Quarter ซึ่งเริ่มแรกจะเหมือน ลำปลายมาศ แต่ตอนหลังก็เป็นของ บ้านปะทายเอง” 

ความงอกงาม จากการบ่มเพาะ
“หัวใจของการปฏิรูปการศึกษาคือ ครูปรับวิธีการ เรียนการสอนใหม่ ครูเป็นผู้สร้างแรงบันดาลใจ นักเรียนเป็นผู้สร้างองค์ความรู้ และทำให้เราเห็น ความงอกงามของผู้เรียน ครูที่นี่ยอมรับว่าเด็กเก่ง บางเรื่องครูยังรู้ไม่เท่าเด็กเลย” ผอ.สมศักดิ์ กล่าว ด้วยหัวใจที่รอคอยความงอกงาม
เมื่อการปรับกระบวนการสอนเริ่มลงตัว	โรงเรียน บ้านปะทายจึงเป็นที่รู้จักในวงกว้าง	เป็นโรงเรียนต้นแบบ ที่โรงเรียนอื่นๆ	ให้ความสนใจ	อยากเข้ามาเรียนรู้	ทำให้ โรงเรียนบ้านปะทายเป็นแหล่งศึกษาดูงานในการปฏิรูป การศึกษาโดยนำกระบวนการเรียนรู้เรื่อง	จิตศึกษา	และ	PBL	มาใช้ได้อย่างประสบความสำเร็จ	และยังมีอีกหลาย โรงเรียนที่เชิญคณะครูทีมวิทยากรจากโรงเรียนบ้านปะทาย ไปเป็นวิทยากรช่วยแลกเปลี่ยนที่โรงเรียนของตน	รวมถึง คอยช่วยให้คำปรึกษา	เป็นพี่เลี้ยงให้โรงเรียนเครือข่าย สามารถขับเคลื่อนไปได้นอกจากเป็นผู้ให้กับโรงเรียนอื่นๆ แล้ว	ครูยังได้รับกำลังใจจากการมาดูงานในแต่ละครั้งด้วย	เพราะจะมีผู้ชื่นชมในตัวนักเรียนและครูที่สอนให้เด็กเป็น เด็กดีได้ขนาดนี้	ซึ่งจากการปรับวิธีเรียน	เปลี่ยนวิธีสอนนี้	ส่งผลให้ครู	นักเรียน	เกิดการเปลี่ยนแปลงไปในทางที่ดีขึ้น	ดังนี้

ครู 
หลังจากผ่านการเรียนรู้ที่โรงเรียนลำปลายมาศพัฒนา	กลับมาหลายคนยังคงเครียด	“เด็กซนถ้าไม่ดุ ไม่ด่า เด็ก จะมีระเบียบได้อย่างไร?” “จะใช้สื่อการสอนอย่างไร?” “จะตอบตัวชี้วัดได้ไหม?”	คำถาม	ความกังวลใจต่างๆ	เกิด ขึ้นมากมาย	แต่เมื่อครูได้ทดลองลงมือปฏิบัติ	กลับพบว่า	ผลที่เกิดขึ้นเกินความหมายมาก	จากที่เคยเครียดก็เริ่ม สนุก	จากที่เคยเจอกันคุยแต่เรื่องละคร	ก็หันมาแลกเปลี่ยนเรื่องการสอนเด็ก	ซึ้งหนึ่งในความเปลี่ยนแปลงที่ปรากฏชัด คือ	ครูอุรวี ศิริบูรณ์	หนึ่งในผู้ที่ได้ไปใช้ชีวิตอยู่ที่โรงเรียน ลำปลายมาศพัฒนา	เป็นระยะเวลาถึง	3	เดือน	ได้สัมผัส	รับรู้	เข้าใจ	และซึมซับ	กระบวนการและวิถีของโรงเรียน ลำปลายมาศพัฒนา	และนำมาปฏิบัติอย่างจริงจัง	จน เห็นผล		กลายเป็นหนึ่งในผู้นำการเปลี่ยนแปลงของโรงเรียน บ้านปะทาย	คอยเป็นพี่เลี้ยงและที่ปรึกษาให้กับเพื่อน ร่วมงาน
ครูอุรวี ศิริบูรณ์	ครูประจำชั้นประถมศึกษาปีที่	5	ผู้มีบาดแผลต่อความเป็นธรรมในสายอาชีพครู	จากการ เป็นครูมากว่า	40	ปี	ครูอุรวี	ได้เข้ารับการบรรจุเป็นครู ที่โรงเรียนบ้านปะทายเป็นที่แรก	และสอนอยู่ที่นี่จวบจน ทุกวันนี้	ได้ต้อนรับและเลี้ยงส่งผู้อำนวยการ	ครู	หลายต่อ หลายคน	แต่บาดแผลทางความรู้สึกลึกๆ	ข้างในใจก็ยังคง ไม่ถูกคลี่คลาย	จนมาถึงสมัยของ	ผอ.สมศักดิ์ ประสาร	ผู้ เปรียบเสมือนแสงสว่างที่สร้างความหวังใหม่ต่อระบบความ เป็นธรรมในสายอาชีพครูอีกครั้ง	เมื่อ	ผอ.	ได้มอบหมาย ให้ครูอุรวีไปเรียนรู้วิถีของโรงเรียนลำปลายมาศพัฒนา	 เป็นระยะเวลา	3	เดือน	
ความเป็นครูของ	ครูอุรวี	หวังแค่เพียงทำอย่างไร ก็ได้ให้เด็กคิดเป็น	อ่านออก	เขียนได้	จึงทำให้เป็นครูที่เคี่ยวเข็ญ	ดุ	และเสียงดัง	เพราะหมายมั่นอยากให้เด็กได้ ดังที่หวังไว้	
ครั้งแรกที่ครูอุรวีได้ไปอบรม	3	วัน	ที่โรงเรียนลำปลายมาศพัฒนา	“รู้สึกพอใจลึกๆ เขามีสภาพแวดล้อม เหมือนรีสอร์ท การจัดห้องเรียนไม่เหมือนโรงเรียนทั่วไป  แต่เรายังรู้ไม่ลึก ยังไม่รู้ถึงแผน ก็จะเห็นเพียงรูปแบบ เห็น การทำ Mind Map สวยดี ก็นำกลับมาทำกับเด็กบ้าง และ เห็นว่าเด็กก็ชอบ”	สิ่งที่ได้มาจากการไปเรียนรู้ครั้งแรก	คือ รูปแบบการทำกิจกรรมกับเด็กด้วย	Mind	Map	ใช้โดยไม่ได้ เข้าใจในกิจกรรมมากนัก	และเมื่อนำมาใช้ก็พบว่าเด็กชอบ เพราะสนุกกับการได้วาดรูป	ระบายสี	
และเมื่อได้รับมอบหมายให้ไปอยู่เรียนรู้ที่โรงเรียน ลำปลายมาศฯ	3	เดือน	ได้เจอครูใหญ่วิเชียร	ได้สัมผัสถึง รูปแบบการทำงานด้วยความเสมอภาคกัน	เหมือนได้เจอ กันสิ่งที่ตัวเองตามหามาโดยตลอด	จึงเกิดความศรัทธา	 และเกิดความมุ่งมั่นว่าจะต้องปฏิรูปโรงเรียนบ้านปะทาย ให้เป็นแบบนี้ให้ได้	
ในช่วงแรกครูอุรวี	ยังอยู่ด้วยความสงสัย	คือเด็ก ที่นี่บางคนจะซน	แต่ครูก็ไม่ได้ดุว่า	ซึ่งในความคิดตน	ครู ควรสอนเด็กให้มีวินัยกว่านี้	ดังนั้นในวง	AAR	ของครู	ครู อุรวีจึงเอ่ยถามขึ้นว่า	“เป็นไปได้ไหมการที่เราจะทำให้เด็ก มีมารยาท มีวินัยบ้าง”	แต่ก็ไม่ได้รับคำตอบใดๆ	จึงได้แต่ กลับมาคิดวนไปมาว่า	ถ้าเด็กไม่รู้จักนิ่งและฟังครูสอน เด็กจะรู้เรื่องได้อย่างไร	ถ้าฝึกให้เขามีวินัยขึ้นอีกนิดเขาก็ คงจะไปโลด	แต่อีกใจก็คิดว่าในเมื่อเด็กเป็นแบบนี้ทำาไม เขายังอยู่กันได้		จึงได้แต่คอยสังเกตและเรียนรู้ไปเรื่อยๆ	และ เมื่อได้ไปร่วมกิจกรรมกับเด็กในการไปเก็บมันสำปะหลัง	ทำให้พบว่า	เด็กของเขาทำงานกันโดยไม่บ่นเลย	ต่างกับ เด็กในโรงเรียนของตนเอง	เด็กที่นี่เหมือนกับรู้จักหน้าที่ถ้า ใครร้อนก็จะเข้าไปหลบพักใต้ต้นไม้	จะไม่เห็นการอู้งาน ของเด็กๆ	ถึงเวลากินข้าวก็กินไม่มีบ่น	ดูเขามีความสุข สนุกสนาน	และนั่นก็คือจุดที่ทำให้ครูอุรวีลองเปิดใจและ เปลี่ยนตัวเอง	
เมื่ออยู่ได้สองเดือน	ครูอุรวีเริ่มรู้วิถีลำปลายมาศฯ	ชัดเจนขึ้น	และเข้าใจในเรื่องของจิตศึกษา	แต่ยังคงไม่ ชัดเจนในเรื่องแผนการสอน	ซึ่งในตอนนั้นครูอุรวีรับ กระบวนการสอนของลำปลายมาศฯ	ได้ทั้งหมดอย่างสิ้น ข้อสงสัย	“เรารู้เลยว่าเด็กดื้อ ก็ต้องหาเทคนิคในการสอน เขา ที่ไม่ใช่การดุว่า”	จากการซึมซับในวิถีลำปลายมาศฯ	เข้าไปเรื่อยๆ	ในระหว่างที่อยู่โรงเรียนลำปลายมาศฯ	ก็ ต้องเขียนแผนการสอนพร้อมเล่าเรื่องราวที่ได้เรียนรู้ส่ง ไปที่โรงเรียนบ้านปะทายอย่างต่อเนื่อง	เป็นเหมือนสรุป การเรียนรู้ไว้ด้วย	เม่ือเรียนรู้จนครบสามเดือน	ครูอุรวีก็มี ความมั่นใจและมุ่งมั่นที่จะนำความรู้ไปขยายผลที่โรงเรียน บ้านปะทาย	
บาดแผลทางการศึกษาที่เราได้ รับ การปฏิบัติที่เหลื่อมล้ำมันเป็นแรง ขับเมื่อเราได้ไปอยู่ลำปลายมาศ พอมา เจอวิถีลำปลายมาศ  ทมี่คีวามเสมอภาค เราพูดเลยว่าถ้าเป็นแบบนี้เราทำงำน ถวายหัว จึงอยากให้บ้านปะทายเกิด ระบบนี้ให้ได้ ฉันจะปฏิรูปให้สำเร็จ”
หลังจากได้กลับมาเริ่มระบบการศึกษาใหม่ที่ โรงเรียนบ้านปะทาย	ในช่วงแรกครูอุรวีต้องออกแรงเยอะ เป็นพิเศษ	เพราะนอกจากต้องปรับเปลี่ยนพฤติกรรม และกระบวนการสอนของตนเองแล้ว	ครูหลายคนก็ยัง คงไม่เข้าใจจึงไม่ค่อยให้ความร่วมมือ	“ครูไม่ยอมรับการ เปลี่ยนแปลงเพราะครูติดสบาย”	แต่ด้วยความตั้งใจจริงของ ทั้ง	ผอ.	และครูอุรวี	ที่คอยผลักดัน	เป็นพี่เลี้ยง	และจากการแลกเปลี่ยนในวง	PLC	จึงทำให้คุณครูค่อยๆ	ก้าวเดิน	และปฏิบัติกันจนเป็นวิถี	คุณครูหลายท่านได้สะท้อนว่า	ครูอุรวีเปลี่ยนไป	ใจเย็นลง	พูดเสียงเบาลง	มีมุมมองเชิง บวกมากขี้น	และคอยเป็นผู้เสริมแรงให้กับเพื่อนครูด้วยกันตลอด	และเมื่อให้ครูอุรวีพูดถึงการเปลี่ยนแปลงในตนเอง
“เราปรับตัวเองก็คือ ความใจเย็น อดทน นิ่ง ถ้าช่วงไหนคิดว่าตัวเองอารมณ์ขึ้นคีย์สูงหน่อยก็จะ นั่งยิ้มไว้ก่อน พอเรายิ้มนานๆ เขาก็จะรู้ตัว หรือถ้า อยากสะกิดให้เขารู้ตัวหน่อยก็จะไปนั่งข้างๆ จับขาเขาไว้ เขาก็จะรู้ตัวเอง และในการทำหน้าที่ คือ ผอ. บอกว่าให้เราทำหน้าที่เป็นโค้ชเท่านั้น คือพูดน้อยๆ ให้เขาต่อยอดความคิด ถ้าเราพูดมากไปเขาก็ไม่คิด ฟังไปฟังมาก็ง่วง เราพูดน้อย เด็กรู้เยอะ เขาจะเปิด หนังสือมากกว่าแต่ก่อน เขาอยากรู้เรื่องอะไรก็จะไป หยิบหนังสือมาค้น หรือเข้าอินเตอร์เน็ตในโทรศัพท์ ค้นข้อมูล”
ความภาคภูมิใจของครูอุรวีนอกจากสามารถเป็น ผู้ขับเคลื่อนหลักในการปฏิรูปการศึกษาของโรงเรียนบ้าน ปะทายครั้งนี้ได้สำเร็จแล้ว	ครูอุรวียังภูมิใจที่เด็กในความ ดูแลสามารถเปลี่ยนพฤติกรรมได้	เช่น	ความก้าวร้าว	ชอบ แกล้งเพื่อน	ไม่รับผิดชอบ	ไม่กล้าแสดงออก	ขาดเรียน บ่อย	ด้วยการปรับวิธีสอนของครู	การนำจิตศึกษาเข้ามา ช่วย	ทำให้ครูเปลี่ยนแปลง	เด็กก็เปลี่ยนไป	“เด็กเปลี่ยนไป เพราะสัมผัสได้ถึงความรักที่ครูมีให้”	ครูอุรวีเชื่อมั่นว่าเป็น เช่นนั้น	“พี่เบส	เขียนหนังสือไม่ได้	อ่านไม่ออก	แต่มีทักษะ การใช้ชีวิต	ทั้งความสัมพันธ์	การสื่อสาร	จิตอาสาดี	ครูจึงไม่อยากตัดสินว่า	พี่เบสเป็นเด็ก	LD	เพราะจะทำให้เป็น การตัดโอกาสของเด็ก”	ครูอุรวีกล่าวถึงเด็กในที่ปรึกษา ที่เคยอยู่ร่วมกันมาตั้งแต่	ป.	4	จนตอนนี้อยู่	ป.	5	พี่เติ้ล	เด็กนักเรียนตัวใหญ่	ก้าวร้าว	ชอบแกล้งเพื่อน	ไม่ค่อยกล้า แสดงออก	ขันอาสาเป็นตัวแทนขึ้นเชิญธงชาติในตอนเช้า	ครูอุรวี	รู้สึกตื่นเต้นมาก	แต่ก็คอยให้กำลังใจ	เพราะเป็น การเปิดพื้นที่ให้พี่เติ้ลกล้าแสดงออกทำในสิ่งที่ดีงาม	ถึงแม้จะมีเพื่อนครูไม่เห็นด้วยก็ตาม	“ครูว่า	พวกเราเก่งทุกคน แต่แค่ไม่แสดงออกเฉยๆ	ครั้งนี้เป็นโอกาสที่ดี	ที่ให้เราได้ แสดงออก”	ประโยคที่ครูอุรวีพูดกับนักเรียนเพื่อให้กำลังใจและสร้างความเชื่อมั่นให้กับนักเรียนทุกคน	และในวันที่ พี่เติ้ลอาสา	คุณครูอุรวีก็ได้ชื่นชมพี่เติ้ลต่อหน้าเพื่อนๆ	เพื่อสร้างความภาคภูมิใจกับพี่เติ้ลด้วย	ความเป็นครูไม่ได้ สอนแต่วิชาการในชั้นเรียน	แต่ต้องคอยดูแลห่วงใยชีวิต ความเป็นอยู่ของนักเรียนด้วย	ครูอุรวีจะสอนทักษะการใช้ ชีวิตให้กับเด็กด้วย	อาทิ	การปลูกผัก	ปลูกตะไคร้	มะละกอ	ครูจะคอยกระตุ้น	ถามถึงอยู่เสมอเพื่อให้เด็กใส่ใจในสิ่ง ที่ทำ	เหลืออีกแค่ไม่กี่ปีครูอุรวีจะเกษียณอายุราชการ	ซึ่ง เป็นสิ่งที่ครูไม่อยากให้มาถึง	เพราะยังสนุกและมีความสุข กับการได้เป็นครู
“เราสามารถให้อนาคตกับคนๆ หนึ่งได้ เหมือน กระดาษแผ่นหนึ่ง ครูมีอำนาจมากเลยนะ อย่างที่ครูเอ๋ เห็นก็คือ เขาจะเป็นยังไงในอนาคตมันอยู่ที่มือของคุณครู นะคะ เมื่อก่อนไม่คิดว่ามันสำคัญขนาดนั้น” ครูสนิดา โกศล	(ครูเอ๋)	ครูประจำชั้นมัธยมศึกษาปีที่	3	ครูอีกหนึ่ง ท่านที่มีความมุ่งมั่นและเกิดการเปลี่ยนแปลงทางความคิด และกายปฏิบัติ	เมื่อการปฏิรูปการศึกษาเข้ามา
ครูสนิดา โกศล	เมื่อได้ทำการสอนนักเรียนโดย กระบวนการสอนในรูปแบบใหม่	ครูเอ๋ก็รู้สึกค้านในใจว่า มันใช่ไหม?	เด็กจะเรียนรู้ได้อย่างไร?	เด็กจะมีวินัยไหม?	ถ้าเราไม่ดุเลย	“เรื่องของการสอน	PBL	ครูชอบมาก	แต่ เรื่องที่ค้านในใจคือ	เรื่องของระเบียบวินัยของเด็กๆ	ว่า มันจะได้ไหม	การใช้จิตวิทยาเชิงบวก	พูดเบาๆ	เพราะตัว เองเป็นคนพูดเสียงดัง	เวลาสอนก็ต้องพูดเสียงดัง	เพราะ ถูกสอนมาว่าเป็นครูต้องพูดเสียงดัง	ชัดเจนเดี๋ยวเด็กไม่ได้ยิน	แต่พอรับกระบวนการนี้มา	ครูต้องพูดเสียงเบา	และ ปัญหาเรื่องเด็กที่แอบสูบบุหรี่ในห้องน้ำ	แล้วเราต้องพูด เชิงบวก	จะแก้ปัญหาได้อย่างไร?”	ความเครียดและความ กังวลใจที่เกิดกับครูเอ๋ในช่วงแรกๆ	แต่ด้วยต้องทำต่อเพราะ เป็นนโยบายของโรงเรียน	เมื่อเข้าสู่ปีที่สอง	ครูเอ๋ก็ได้ลอง ทำอย่างต่อเนื่องและค่อยๆ	เปลี่ยนตัวเอง	ก็เห็นว่าเด็กมี การเปลี่ยนแปลง	จึงเกิดกำลังใจ	“การที่จะทำให้คนๆ หนึ่ง เปลี่ยนแปลง โดยที่ไม่ใช้ความรุนแรง ไม่ใช้เสียงดุ ไม่พูด คำหยาบ มันไม่ได้ง่ายนะ”
"มีอยู่ครั้งหนึ่ง เด็กไม่กล้าตอบคำ ถาม ครูเอ๋ก็หนักใจทำไมไม่กล้าตอบ คำถาม ครูเอ๋ก็ใช้วิธีการให้เขาเขียนถึง ตัวเรา เขียนปัญหาว่าทำไมเขาถึงไม่ กล้าตอบ ให้เขาเขียนโดยที่ไม่ระบุชื่อ เราก็พบตัวเองว่า เราก็ไม่เคยดุ ไม่เคย พูดคำหยำบเลย แต่เด็กบอกว่าเสียง คุณครูน่ากลัว แววตาของคุณครูทำให้ หนูไม่กล้าที่จะพูดไม่กล้าที่จะตอบ” 
เสียงสะท้อนนี้ทำให้ครูเอ๋กลับมาทบทวนตัวเอง และปรับเปลี่ยนพฤติกรรม	และคอยถามเด็กอยู่เสมอว่ามี สิ่งไหนที่ครูทำแล้วนักเรียนไม่ชอบ	เปิดใจคุยกัน	ก็พบว่า เด็กก็เปลี่ยนตัวเองเหมือนกัน	เด็กกล้าพูดคุยกับครู	กล้า แสดงความคิดเห็นมากขึ้น	และนี่ก็คือกำลังใจที่ทำให้ครูเอ๋ มั่นใจว่ามาถูกทางแล้ว	
ส่วนความเห็นในเรื่องของ	PBL	ครูเอ๋ได้เล่าว่า “เมื่อก่อนเคยสอนรายวิชา ก็สอนตามเนื้อหาทฤษฎีไป สอนไปเรื่อยๆ	สอนตามกิจกรรม		เป็นกิจกรรมวิทยาศาสตร์ ก็ไม่ได้เอาวิชาอื่นเข้ามาเกี่ยวข้อง	คุณครูก็รู้แค่นั้นค่ะ	แต่ พอมาสอนแบบนี้	สอนแบบบูรณาการ	คุณครูพบว่า	วิชา สังคมและวิทยาศาสตร์	มันไม่ควรแยกจากกัน	ทุกวิชามัน คือเรื่องเดียวกัน	คือเรียนรู้จากชีวิต	แล้วมันก็จะสนุก	เด็กก็สนุก	ครูก็สนุกกับการเรียนรู้ไปพร้อมกับเขา	บางอย่าง เขาได้เรียนรู้เอง	เขาก็ทำได้	เราก็ได้รู้สึกว่าเป็นครูเมื่อก่อน มันยังไม่ใช่	เมื่อก่อนหน้าที่ของครูคือไปสอนกริยิามารยาท เห็นแล้วไม่ใช่	อะไรไม่เหมาะไม่ควร	ก็อบรมไปตอนนั้น	 หมดเวลาโรงเรียนก็คือหมด	แต่ตอนนี้มันไม่ใช่	เพราะว่า เห็นคุณค่าของความเป็นครู	เห็นความเป็นตัวตนของเรา ที่มีอยู่ว่า	จริงๆ	แล้วครูไม่ใช่แค่มาสอนหนังสือนะ	มา สอนให้เด็กมีความรู้	แต่ตอนนี้มันเหมือนกับเขาเป็นลูก เป็นหลานของเราเลย	เมื่อก่อนแค่คำพูดว่า	ลูกศิษย์	แต่ ตอนนี้มันไม่ใช่	เราสามารถให้อนาคตกับคนๆ	หนึ่งได้”	 ครูเอ๋ยังเล่าต่อว่า	
รุ่นที่แล้วครูเอ๋คิดจะตัดเด็กคน หนึ่งออกจากการดูแลของตัวเองเพราะ ก้าวร้าวและอะไรหลายๆ อย่างที่ไม่พึง ประสงค์ ที่เราคิดว่าเราดูแลไม่ได้แล้ว แต่พอเราเปลี่ยนตัวเอง เปลี่ยนให้เข้า กับเขา แล้วเราพบความมีตัวตนของเขาความฉลาดภายในของเขาออกมา ความรู้ที่เขามีเขากล้าแสดงออก เอา สิ่งดีดีออกมาแล้ว ทำให้เขาก็ได้ค้นพบ ตัวเอง ตามจริงถ้าเราทิ้งเขาไปวันนั้น  เขาอาจจะไม่มีวันที่ดีเหมือนวันนี้ก็ได้ นี่ คือคุณค่าของคุณครู”
ยิ่งสอนครูเอ๋ก็ยิ่งค้นพบ	“กิจกรรมของคุณครูคือ เราไม่ได้สอนแค่ตำรา	ทำยังงัยจะให้เขาเห็นอนาคตของ ตนเองให้ได้	เป้าหมายชีวิตเขาอยู่ในโลกใบนี้	อยู่รอดด้วย ตัวเองไม่ใช่ใครมาสั่ง	นี่คือสิ่งที่คุณครูคิดว่าตัวเองจะต้อง ใช้และทำให้มันได้	คือให้เด็กค้นพบตัวเองให้ได้	จัดการ ตัวเองให้เป็น	และอยู่กับโลกที่มันเปลี่ยนแปลงไปตลอด ให้ได้	โดยที่คุณครูก็ค้นพบว่า	การที่ไม่ดุเด็กมันก็ดีนะ	 หนึ่ง	เราก็ไม่ได้มีศัตรูเพิ่มขึ้น	สอง	เด็กก็เต็มใจที่จะมา เรียนกับเรา	และบรรยากาศในห้องเรียนก็มีแต่ความสุข	สนุกสนาน	แล้วก็ได้พบว่าเหมือนคำพูดเมื่อก่อนเคยรู้ว่า	ต้องจัดการเรียนการสอนให้เหมาะตามศักยภาพของผู้ เรียน	แต่เราไม่เคยค้นพบคำนั้น	แต่พอมาทำแบบนี้แล้ว เราค้นพบว่า	โอ้ย...จริงๆ	แล้วการจัดการเรียนรู้ตาม ศักยภาพ	คือเด็กคนไหนถนัดอะไร	คุณครูก็ควรให้เขาทำ สิ่งที่เขาถนัดออกมา	ให้ทำงานเป็นฝ่ายๆ	แล้วก็พบว่าเขา มีความสนุกกับการทำ	เพราะเขาได้ทำในสิ่งที่เขาชอบ	 และครูเอ๋ก็มีความสุขในการสอนเพราะไม่ต้องเครียดว่า เด็กทุกคนจะได้ดั่งใจเราทุกอย่าง	ครูเอ๋ได้เจอคำนี้ค่ะ	คำว่าคนเราถนัดไม่เหมือนกัน	ก็มีความสุขมากขึ้น	ตัวเอง ก็ใจเย็นลง	สุดท้ายแล้วก็อยู่ที่ตัวเองแหล่ะค่ะ	ตอนแรก ทำไม่ได้เพราะเราไม่เคยทำ	และเราคิดว่ามันคงเป็นไป ไม่ได้หรอก	แต่พอเราเปลี่ยนตัวเองมาเรื่อยๆ	หลายปี ผ่านมาพอตัวเองเปลี่ยนโดยเป็นวิถีในตัวเอง	ก็จะพบว่า	เออ...	จริงๆ	แล้วมันก็ได้นะ	เด็กเขาก็เปลี่ยนตามเราอยู่	 แต่เราต้องใช้ความอดทนนิดหนึ่ง	ก็จะเห็นคุณค่าของครู ว่าจะทำให้กระดาษแผ่นนั้นขาวหรือดำ”
เมื่อถามถึงเด็กที่มีปัญหา	ครูเอ๋มีวิธีการจัดการ อย่างไร	“เด็กที่มีปัญหา	เช่น	เด็กที่หลบเรียน	ไม่ชอบ มาโรงเรียน	เราก็จะคุยเป็นการส่วนตัว	ว่าเพราะอะไร	ทุกอย่างคุยด้วยเหตุด้วยผล	และหากิจกรรมเพื่อค้นพบ เขา	ให้เขาเล่าว่าเขาชอบอะไร	แสดงความเป็นกันเองคือ คุยเปิดใจกัน	และก็กิจกรรมจิตศึกษาตอนเช้าจะช่วยเราได้ เยอะ	ตอนเช้าที่เราล้อมวงนั่งคุยกัน	จะช่วยนักเรียนเปิดใจ มากขึ้น	คือทุกคนจะคุยกันอย่างจริงใจ	อย่างชัดเจน	และ เราจะค้นพบว่าแต่ละคน	เขามีอะไรที่เรายังไม่รู้	แต่ถ้าเป็นสมัยก่อนถ้าไม่มาโรงเรียนก็จะเรียกมาต่อหน้าเราแล้วก็ดุ ไปเลย	แต่ตอนนี้ไม่ใช่	ให้เขามานั่งคุยกัน	พอนั่งคุยกันปุ๊บ เราจะค้นพบว่า	เออ...	คนทุกคนมีเหตุผลที่จำเป็นของแต่ ละคน	ถ้ามันไม่ได้ร้ายแรงมากเกินไป	และถ้าเหตุผลนั้น เป็นเหตุผลที่ดีเราก็ควรจะให้โอกาสกัน	แล้วเราก็จะรู้ว่า เขาชอบอะไร	เราก็จัดกิจกรรมให้เหมาะกับเขา”	เมื่อครู จัดกิจกรรมที่ชอบให้กับนักเรียน	ก็ทำให้นักเรียนอยากมา โรงเรียนมากขึ้นขาดเรียนน้อยลง	อีกหนึ่งเหตุผลที่ทำให้ นักเรียนขาดเรียนน้อยลงคือ	การมีเป้าหมายร่วมกันของนักเรียน	กล่าวคือ	การที่ครูให้นักเรียนได้ร่วมกันคิดกิจกรรมและทำร่วมกัน	เด็กจะเกิดความรับผิดชอบเองและอยาก จะมาโรงเรียนเพื่อที่จะทำกิจกรรมกับเพื่อนๆ		
ในทุกๆ วัน	ครูเอ๋จะพยายามสอดแทรกความคิด เชิงบวก	และทักษะชีวิตให้กับนักเรียน	โดยจะมีคำถาม	 5	ข้อ	ที่นำมาพูดคุยกับเด็ก	คือ	1. วันนี้เราจะทำความดี อะไรกับผู้ปกครองบ้าง 2.จะทำความดีอะไรกับชุมชน  3.ข่าวในชุมชนของเรามีอะไรบ้าง 4.ข่าวในประเทศของ เรามีอะไรบ้าง และ 5.ข่าวในโลกของเราที่อาศัยอยู่มี อะไรบ้าง ในช่วงแรกๆ	พบว่า	เด็กไม่เคยทำความดีอะไร เลย	แต่เมื่อทำกิจกรรมนี้เรื่อยๆ	เด็กได้เล่าเรื่องราวความ ดีของตนเอง	ทำให้เด็กที่ไม่เคยทำก็กลับไปทำบ้างเพื่อจะ ได้มีเรื่องเล่า	ครูก็จะสอดแทรกคุณธรรมเข้าไปด้วย	พบว่า	มีความดีเพิ่มขึ้น	แต่ก็ยังเหลือเด็กอยู่	4	คน	ที่ยังไม่เกิด ความดีกับผู้ปกครอง	ครูก็ได้แต่รอคอยและเชื่อว่าสักวัน หนึ่งเขาจะมีเรื่องมาเล่าให้เพื่อนๆ	ฟัง
ครูวัชราภรณ์ ผาปรางค์ ครูประจำชั้นประถม ศึกษาปีที่	2	“แต่ก่อนการสอน	ก็สอนๆ	ไปตามที่เราคิด ตามหนังสือ	บางทีก็วางแผน	บางทีก็ไม่วางแผน	และเรา มีความมุ่งมั่นมาก	ถ้าเด็กทำไม่ได้เราก็จะใจร้อน	ดุว่าเขา”	
ครูวัชราภรณ์ เล่าถึงรูปแบบการสอนของตนเอง ครั้งเมื่อยังไม่มีการปฏิรูปการศึกษา	ด้วยความเป็นครูที่ อยากให้เด็กอ่านออกเขียนได้	จึงทำให้ครูวัชราภรณ์เป็น ครูที่เข้มงวด	ดุ	และเสียงดัง	เด็กจะกลัวและไม่ค่อยเข้าหา ครู	แต่เมื่อคณะครูได้ไปดูงานที่โรงเรียนลำปลายมาศฯ	จึงเป็นจุดเปลี่ยนของครูวัชราภรณ์	“แต่เมื่อเราได้ไปดูที่ ลำปลายมาศ	เห็นสิ่งที่คุณครูทำกับเด็ก	ก็เกิดความ ประทับใจ	และคิดว่าตัวเองน่าจะทำได้	แต่ตอนไปดู ขณะที่เขาสอน	เขาจะไม่บอกเราตรงๆ	ว่าให้ทำอย่างไร	เราต้องสังเกตเอง”	เมื่อเกิดความประทับใจจึงทำให้ครู อยากทำตาม	และได้ลองกลับมาปรับตัวเองดู	“ตอนเข้า แถวตอนเช้า	เมื่อก่อนใครจะเข้าก็เข้าใครจะไปไหนก็ไป	ไม่มีความเป็นระเบียบ	ครูก็ไม่ได้ว่าอะไร	แต่พอตอนหลัง เราพาเขาเข้าแถวแล้วเดินนำหน้าเขา	เขาก็เดินตาม”	การ ทดลองเปลี่ยนแปลงเรื่องเล็กน้อยของครู	ซึ่งก็เห็นผล	ทำให้ครูวัชราภรณ์	ได้ข้อคิดว่า	การสอนเด็กเล็กเราควร ที่จะทำตัวเองให้เป็นแบบอย่างที่ดีก่อน	และคิดว่าการจะ สร้างความไว้วางใจให้กับเด็กนั้น	จะต้องอยู่กับเขาตลอด เวลา	จึงตัดสินไม่ไปทานข้าวกลางวันกับเพื่อนครูเหมือน เคย	แต่หันกลับมาทานข้าวกับนักเรียน	และทำแบบนี้ เรื่อยๆ	จนเป็นวิถี	ก็พบว่าครูกับนักเรียนมีความรักกัน มากขึ้น	จนเป็นการจุดประกายให้ครูคนอิ่นนำไปทำตาม	ซึ่ง	ผอ.	ก็เห็นควรด้วยที่จะให้คุณครูทำตาม
"พอเรามาลองทำแล้ว เห็นเด็ก เขาเปลี่ยน เขากล้านะ กล้าเข้ามากอด และบอกรักคุณครู และกล้าแสดงความ คิดเห็น ถ้าเราบอกว่าไม่ผิดหรอกลูก พูดมาเลย ครูก็ต้องกล้าที่จะเปลี่ยน ตัวเอง เราก็จะได้มีความสุขกับเด็กๆ เราจะอยู่กับเด็กตลอด เราจะบอกเด็ก ว่า จะไปไหนก็ต้องบอกคุณครูนะคะ เราจะอยู่ด้วยกันนะ มีอะไรก็ต้องคุยกัน เขาก็จะเข้าใจและทำตามกติกาที่เราตั้ง กันไว้”
ครูวัชราภรณ์	เล่าถึงวิธีการที่ใช้กับเด็กนักเรียนที่ ดื้อว่า	“เราต้องมีเหตุผล	บางทีเขาดื้อ	เอาเท้าไปใส่เพื่อน	ครูก็จะถามกับเขาดีๆ	ว่าพี่พุฒครับ	พี่คิดว่าตัวเองทำถูก หรือยัง	ลองคิดดูนะครับ	ถ้าเพื่อนมาทำแบบนี้บ้าง	พี่พุฒ จะทำอย่างไร	...ไม่ไม่ได้	ผมมีพระ...	พี่พุฒยังพูดแบบนี้	 แล้วเพื่อนล่ะจะรู้สึกอย่างไร	ต่อไปพี่พุฒจะทำอีกมั๊ย	 ...ผมไม่ทำแล้วครับ...	คือต้องบอกเหตุผลเขา	เมื่อได้ทำ มาเรื่อยๆ	ครูก็รู้สึกว่าใจเย็นลง
ในการสอนบูรณาการ	หรือ	PBL	ครูจะให้เด็กเลือก ว่าอย่างเรียนเรื่องอะไร	จากการสร้างแรงบันดาลใจ	โดย พาไปพบผู้ปกครอง	เปิดคลิปให้ดู	หรือพาลงชุมชน	พอ กลับมาก็จะคุยกันว่าได้อะไร	จะทำหลายครั้งเพื่อสร้างแรง บันดาลใจ	และเมื่อเด็กรู้ว่าอยากทำอะไรแล้วก็จะชวนตั้ง ชื่อเรื่อง	และเอาเรื่องที่เด็กตั้งมารวมกัน	และปรับเปลี่ยน ชื่อร่วมกันตามข้อตกลงของเด็กๆ	“ถ้าเขาได้ปฏิบัติเขาก็ จะสนุก”
การสอนภาษาไทยโดยใช้วรรณกรรม	“คุณครูก็จะ มาเลือกว่าใน	Quarter	นี้ครูจะเลือกเรื่องอะไร	พอเลือก เสร็จคุณครูก็จะเอามาอ่านก่อน	เพื่อไม่ให้หลุดจากตัวชี้วัด	และวางโครงเรื่อง	เช่น	จะใส่เรื่องตัวสะกดแม่กน	และมา สอนตามขั้นตอนที่วางไว้	ตอนแรกเราก็จะเอาหนังสือมา ให้ดูภาพ	และให้เขาเดาเรื่อง	เป็นการเปิดความคิดของเขา	ช่วงแรกเด็กจะเดาไม่ค่อยได้	เราก็ให้จดบันทึกบ้าง	และ วันหลังครูก็จะมาเล่าให้ฟัง	และครูก็จะถาม	ให้เขาแสดง ความคิดเห็น	สมมุติเหตุการณ์ให้เขาเปรียบเทียบ	...ถ้า เป็นหนู	หนูจะทำแบบนี้มั๊ยลูก...”	เมื่อมีการสอนโดย ใช้นิทานเป็นตัวเดินเรื่อง	ผลที่เกิดขึ้นกับเด็กก็ทำให้ครู วัชราภรณ์รู้สึกภูมิใจ	“เรื่องมดมหัศจรรย์	มีอยู่ตอนหนึ่ง	 มดหาอาหารมาเก็บไว้และแบ่งปันกัน	วันหนึ่งพี่พุฒ	เอา นมมาจากบ้านหลายกล่องเพราะไม่ชอบกินนมโรงเรียน	แล้วเขาก็แบ่งให้เพื่อนๆ	กินด้วย	ครูก็ถามว่าทำไมพี่พุฒ ถึงแบ่งให้เพื่อน	พี่พุฒตอบว่า	...คุณครู	แบ่งปันๆ...	ตรง นี้เราคิดว่าพี่พุฒิเขาได้เรียนรู้	และนำมาใช้	แค่นี้คุณครูก็ ชื่นใจแล้ว”	
นอกจากที่เด็กเกิดการเปลี่ยนแปลงแล้ว	ตัวของ คุณครูเองก็มีการเปลี่ยนแปลงเช่นกัน	“เราเปลี่ยนเยอะมากเลยนะคะ พอเราไปเห็นลำปลายมาศ แล้วเรามีแรง บันดาลใจที่อยากทำ คือเขาสุดยอดมาก ถ้าใครได้ไปก็คง อยากเป็นแบบเขา อารมณ์ตัวเอง แต่ก่อนมีความโกรธ โมโหร้าย แต่ตอนนี้คุณครูก็ลดลงบ้าง จะเก็บไว้มาก อดทน เทคนิคคือหันหลัง หรือเดินออกนอกห้องเพื่อ ทำใจก่อน และรู้ตัวเอง”	ครูวัชราภรณ์	เล่าด้วยรอยยิ้มที่ สามารถเปลี่ยนแปลงตัวเองได้	และก็ยังหวังว่าในอนาคต ตนเองจะทำได้ดีขึ้นเรื่อยๆ

เด็ก	
เมื่อครูอยู่ระนาบเดียวกับเด็ก	เด็กไว้วางใจครู	ความสนิทสนมจะเกิดขึ้น	พื้นที่ปลอดภัยสำหรับเด็กจึงตามมา	เด็ก สนุกกับการเรียนรู้ตามความต้องการของตนเอง	มีความสุข	กล้าคิด	กล้าแสดงออก	มีความรับผิดชอบ	เกิดทักษะ ชีวิตมากขึ้น	อยากมาโรงเรียนทุกวัน	ซึ่งแต่เดิมเด็กจะขาด เรียนบ่อย	หนีเรียน	มีปัญหาชู้สาว	สูบบุหรี่	“แต่ก่อนผม เชิญผู้ปกครอง	เด็กขาดเรียน	โดดเรียน	หนีเรียน	ชู้สาว	 เชิญผู้ปกครองมาคุยกัน	เรียกว่าเข้าห้องเย็น	เพื่อแก้ปัญหา	แต่แก้ไม่ได้ครับ	พอเราทำไปปีแรกเลย	ลืมไปเลย ว่า	เอ๊ะ...	เราไม่ได้เชิญผู้ปกครองเลย	จนลืมไปว่าเรื่องนั้น มันเคยเป็นปัญหา	เราไม่ได้ตั้งใจจะแก้ปัญหาเด็กหนีเรียน นะ	แต่ด้วยสิ่งที่เราสอนทำให้มันหายไป	เขารู้ตัวเอง	เขา วิเคราะห์ได้ว่าสิ่งไหนดีไม่ดี	เมื่อเขาได้เอ่ยวาจามาซักอย่าง ทำให้เขาต้องเคารพคำพูดของเขา”	ผอ.สมศักดิ์กล่าว	จาก การถอดบทเรียนของคณะครู	ได้ข้อสรุปว่า	เด็กสามารถ เรียนรู้ด้วยตนเอง	คิดเป็น	วิเคราะห์ได้ว่าสิ่งไหนดี	ไม่ดี	 ซึ่งเกิดจากการที่ครูเปิดโอกาสให้เด็กได้คิดและตัดสินใจ ต่อเรื่องต่างๆ	เอง	เด็กนักเรียนโรงเรียนบ้านปะทาย	ไม่ เพียงแต่ได้รับการเรียนรู้แบบใหม่อย่างที่ครูมอบให้	แต่ยัง ทราบด้วยว่าแต่ละกิจกรรมทำไปเพื่ออะไร	เช่น	กิจกรรม จิตศึกษาทำให้ตนมีสมาธิพร้อมที่จะเรียนรู้ในชั่วโมงต่อไป	เมื่อรู้ว่าทำอะไร	เพื่ออะไร	เด็กก็จะทำเองโดยที่ครูไม่ต้อง สั่ง	และส่งผลให้เด็กสามารถคิดเชื่อมโยงได้	สิ่งที่ตามมา คือเด็กอยากมาโรงเรียน	และผลการเรียนดีขึ้น	รวมถึงเกิด ทักษะการใช้ชีวิตมากขึ้น
“การปลูกผักแรกๆ เราก็ไม่ชอบ เพราะว่าเราไม่ชิน กับการทำแบบนี้ ไม่ชอบที่จะทำให้มือเปื้อน แต่พอครูพูดว่ำ เอ๊ะ สังคมเราก็ไม่ใช่ว่าอยู่อย่างเดิมนะ ไม่ใช่ว่าของก็ยังถูกๆ เหมือนเดิม คนเราชอบของถูกๆ ไม่ชอบของแพงๆ แล้วถ้า วันหนึ่งอะไรถูกๆ เปลี่ยนเป็นแพง แต่เราไม่มีเงิน ณ ตรงนั้น เราจะทำยังไง”
ด.ญ. ศรุตา เมาหวล	นักเรียนชั้นมัธยมศึกษาปีที	3	ได้พูดถึงสิ่งที่คุณครูสอน	
“แล้ววันหนึ่งครูเอ๋บอกว่า ลองทำนะ ทำดู ได้ไม่ได้ ก็ไม่เป็นไร พวกเราก็เลยลองไปทำดู เราได้ผลผลิตไม่มาก แต่ก็ไม่น้อยเกินไป ไม่มากก็คือไม่สามารถเอาไปขายได้ ไม่ สามารถแบ่งให้คนอื่นเขากินได้ จนทำให้ตัวเองไม่ได้กิน  ตอนนี้เราปลูกผักบุ้งค่ะ เราคิดว่าโตแล้วจะเอาผักบุ้งไปผัด กินกับคุณครูกินกับเพื่อนๆ แล้วก็เอามาปลูกให้เป็นอาหาร กลางวันสำหรับน้องๆ อีก แล้วครูยังบอกว่า ต่อให้ของแพง เท่าไหร่ แต่เรายังมีผักที่บ้านเราเหลือ เราก็ไม่ต้องไปเครียด กับสิ่งที่มันจะเกิดขึ้น” 
“การทำนา ก็ทำให้เราเรียนรู้ว่า เราต้องปักต้น กล้ายังไง ต้นกล้าถึงจะไม่ลอยน้ำกลับมา เราก็จะนึกถึง พ่อแม่ เวลาที่พ่อแม่ทำนา ตากแดดตากฝนตากลม มันเป็นยังไง มันเหนื่อยแค่ไหน ลำบากแค่ไหนที่หาเงินให้ เรามาโรงเรียน”  
ด.ช. นลินทร์ แล่ล้อม	นักเรียนชั้นมัธยมศึกษาปี ที่	3	
“ชอบการเรียนแบบใหม่ เพราะคุณครูใส่ใจเรา มากขึ้น แต่ก่อนผมก็ไม่ค่อยตั้งใจเรียนเท่าไหร่ มัวแต่เล่น คุณครูบอกอะไรผมก็ไม่ฟัง แต่ตอนนี้ผมก็ตั้งใจเรียนมาก ขึ้น ฟังคุณครูและคุณครูก็ไม่พูดเสียงดังเหมือนแต่ก่อน  ครูใจเย็น ถ้ามีปัญหาอะไรก็สามารถไปปรึกษาคุณครูได้  ผมตั้งใจเรียน ปีนี้ผมสมัครประธานนักเรียนผมก็ได้ ผมก็ ภูมิใจครับ”
ด.ช. ชาติชาย เมาหวล	นักเรียนชั้นมัธยมศึกษา ปีที่	2	ประธานสภานักเรียน	
“เมื่อก่อนเราลอกเพื่อนเพราะเราไม่เข้าใจ	และพอ เราไม่เข้าใจแล้วเราก็ไม่ถาม	แต่เดี๋ยวนี้ที่ไม่ลอกเพราะว่า	หนูเข้าใจค่ะ	ที่เรียนมาแบบนี้เลยไม่มีการลอก	รู้สึกว่าตัว เองฉลาดขึ้น	นิดๆ	ฉลาดขึ้นกว่าเดิม”	จากการพูดคุยกัน มากขึ้น	และการเปิดโอกาสให้นักเรียนได้ซักถามโดยไม่มี ถูกผิด	ทำให้เด็กเกิดความกล้าถามในสิ่งที่ตนเองไม่เข้าใจ	นอกจากนี้	ด.ญ. วโรชา ดีดวงพันธ์	นักเรียนชั้นมัธยม ศึกษาปีที่	2	ยังเล่าการเปลี่ยนแปลงในภาพรวมของนักเรียน ในโรงเรียนด้วยว่า	
“เมื่อก่อนจะมีการกดออดกดกริ่ง แต่เดี๋ยวนี้ไม่มีนะคะ ถึงแม้ว่าเราจะไม่มีนาฬิกา แต่พวกเราก็เหมือนมีต่อมอะไรซักอย่าง ที่มันมีอัตโนมัติขึ้นมาในตัวเอง แบบว่ามีต่อมความรับ ผิดชอบ ความรอบครอบ ความคิดก่อนทำ ทุกอย่างนักเรียน มีความรับผิดชอบมากขึ้น รู้หน้าที่ของตนเอง”
“ถ้าเรียนแบบเก่าก็จะมีหลายวิชาการบ้านก็จะเยอะ ถ้าเป็น PBL ก็จะเรียนหลายวิชารวมกัน เรียนแบบสนุกสนาน ค่ะ เรียนแบบบูรณาการเหมือนเกมได้ระบำยสี ได้แตกความคิด ถ้าเรียนแบบเดิมการบ้านจะเยอะ ถ้าหนูทำไม่ทันคุณครู ก็จะดุค่ะ เมื่อก่อนหนูเขียนหนังสือไม่ค่อยสวยก็เขียนสวยขึ้น วาดรูปไม่ค่อยเก่งก็วาดเก่งขึ้นค่ะ” 
ด.ญ. อริยา คงราช นักเรียนประถมศึกษาชั้นปีที่	5

ผู้ปกครอง 
จากที่เคยเคี่ยวเข็ญให้ลูกมาโรงเรียน	คอยเป็นห่วงใน พฤติกรรมที่ไม่ดีของลูก	กลับเกิดความภาคภูมิใจที่ลูก สามารถทำอะไรได้มากขึ้น	ขยัน	ช่วยงานบ้าน	และผลการเรียนดีขึ้น	คลายความห่วงใยให้สบายใจได้มาก	นอกจากนี้ ครูในโรงเรียน	และผู้อำนวยการโรงเรียนอื่น	ได้ย้ายลูกให้ มาเรียนในโรงเรียนบ้านปะทาย	ด้วยมั่นใจในกระบวนการสอนของครูที่นี่	
ในช่วงแรกของการปรับระบบการศึกษาใหม่ในโรงเรียน	ผู้ปกครองหลายคนยังคงไม่เข้าใจ	และเกิดข้อ สงสัยกับการสอนที่เปลี่ยนไป	ผอ.สมศักดิ์	จึงต้องทำความ เข้าใจกับผู้ปกครอง	“ผู้ปกครองเขาไม่เข้าใจว่า	เรื่องที่ครู ไม่ได้สอนทำไมให้การบ้านลูก	เช่น	ครูให้การบ้านเด็ก	หาโทษของยาเสพติดโดยการไปถามผู้ปกครอง	ผู้ปกครอง ต้องขี่มอเตอร์ไซด์มาถาม	ทำให้เราตระหนักเลยว่า	ต่อไป เราจะจัดการเรียนการสอนต้องให้ผู้ปกครองรู้และเข้ามามี ส่วนร่วม	เราจึงเอาผู้ปกครองมาเข้าค่ายเรียนรู้ว่าลูกเขา เรียนวิชาอะไรบ้าง	วิถีของโรงเรียนเป็นอย่างไร	ทำกิจกรรม นี้แล้วเกิดประโยชน์อะไร	กิจกรรมแต่ละอย่างต้องมีคุณค่า	พอเขาเข้าใจแล้ว	ในช่วงต่อไปเราค่อยเชิญเขาเข้ามาใน ช่วงปิด	Quarter	ได้ประเมินชิ้นงานว่าเด็กได้เรียนรู้อะไรไป บ้าง	ก็จะทำให้ผู้ปกครองเกิดความเชื่อมั่น	และภูมิใจกับ ผลงานของเด็กๆ”
นางวรัชยา แก้วพันใน	คุณแม่ของน้องเชียร์	 นักเรียนชั้นประถมศึกษาปีที่	5	กล่าวถึงครูอุรวีว่า
เคยเป็นศิษย์เก่าที่โรงเรียนนี้เคย เรียนกับครูอุรวี เมื่อก่อนครูจะดุ เสียงดัง เราจะเบื่อเวลาเรียนเพราะเรียนอยู่แต่ในห้อง นั่งฟังไป เข้าใจบ้างไม่เข้าใจบ้าง ถ้าเป็นสมัยนี้คงจะสนุกแน่ๆ เพราะเห็น น้องเชียร์กลับบ้านจะได้ทำการบ้านที่เรา ไม่เคยทำ มีให้เขียน Mind Map ทำงานกันเป็นกลุ่ม  และลูกก็ดูมีความสุข  อยากมาโรงเรียนทุกวัน ครูอุรวีก็ดูเสียงเบาลง ไม่ดุเหมือนเมื่อก่อน
สุดท้าย หากผู้บริหารขาดวิสัยทัศน์ที่ดี	และขาด ความมุ่งมั่น	การปฏิรูปการศึกษาคงเป็นเรื่องยาก	ซึ่ง	ผอ. สมศักดิ์ ประสาร	ได้ทำให้ทุกคนเห็นแล้วว่า	การปฏิรูป การศึกษาด้วยกระบวนการจิตศึกษา	PBL	และ	PLC	เป็น เรื่องที่สามารถทำได้จริง	แต่อาจต้องอาศัยเวลาสำหรับ ความงอกงามที่จะเกิดขึ้น	“เราอย่าเพิ่งไปเร่งงาน เพราะ การจัดการเรียนการสอนมันค่อยเป็นค่อยไป ต้องดูความ งอกงาม อย่ารีบไปเอาผลงานเอาชิ้นงาน มันต้องค่อยๆ  บ่มเพาะ เราก็ต้องบ่มเพาะตัวเรา ผู้บริหารก็ต้องใจเย็น  มีเหตุมีผล ไม่อัตโนมัติกับครู”	เมื่อจะปฏิรูปการศึกษาให้ เกิดทั้งโรงเรียนก็ต้องรอคอย	คือสิ่งที่	ผอ.สมศักดิ์	คำนึง เสมอ	และยังเล่าถึงการทำงานกับครูในช่วงแรกของการ ปฏิรูปการศึกษา	ที่ทำให้เห็นว่าต้องรอคอยความงอกงาม ที่ค่อยๆ	เกิดขึ้นจริงๆ	“ในช่วงแรกที่เราพากันไปดูงานที่ ลำปลายมาศฯ	ทุกคน	ตอนนั้นไม่ถึงครึ่งนะที่เก็ตในเรื่อง จัดการเรียนการสอนแนวนี้	แต่ว่าเขาทำมั๊ย?	เขาต้องทำ เพราะเราเป็นผู้บริหารไง	เมื่อเราให้ทำเขาก็ต้องทำ
แต่สิ่งที่ทำให้ขับเคลื่อนได้	คือ	วง	PLC	เพราะเรา จะมานั่งคุยกันทุกเย็นว่า	ได้ทำอะไร	ทำแล้วมันเกิดอะไร	เห็นความงอกงามอะไร	แล้วอาทิตย์นี้สอนอะไร	อาทิตย์ หน้าจะสอนอะไร	คนที่เขาทำเขาก็มาพูด	แต่คนที่ไม่ได้ทำ เขาก็มานั่งฟัง	เราก็จะถามๆๆ	สุดท้ายเขาก็ต้องทำ	เพราะ เขาไม่มีอะไรที่จะพูด	คนที่ยังไม่เห็นก็เริ่มเห็น	เพื่อนได้ เรียนรู้จากเพื่อน	ซึ่งบางสิ่งบางอย่างเขาก็ทำอยู่แล้ว	แต่ เขาไม่เข้าใจ	ไม่รู้ว่ามันใช่	
ปีที่	2	เป็นการประลองกำลัง	เพราะปีแรกยังไม่ ค่อยเห็นผล	ครูก็ลุ้นว่า	ผอ.	จะเอาจริงไหม	ครูไม่มั่นใจ	 ผมเอาจริง	เอาคุณงามความดี	เอาเด็กดี	ครูจึงตั้งใจ จัดการเรียนรู้ตามสเต็ป	พอปีที่	3	ก็ได้ออกไปขยายบอก เพื่อน	ชวนคนมาดูว่าโรงเรียนเราทำได้แล้ว	เมื่อมีคนมาดูงานได้รับการยอมรับ	ครูก็ดีใจ	มีกำลังใจ	ชุมชนก็ภูมิใจ	คนที่มาดูงาน	เขาอยากจะเห็นว่าทำมาสามสี่ปีทำไมถึง ยั่งยืน	เขาอยากจะได้เครื่องมือ	ทีนี้เครื่องมือที่เราใช้อยู่ คือการบูรณาการ	หรือใช้ปัญหาเป็นฐาน	ใช้	PBL	ในการ ขับเคลื่อน	แล้วก็	ใช้จิตศึกษาเป็นตัวพัฒนาความฉลาด ภายในด้านอารมณ์	สังคม	คุณธรรมจริยธรรม	วุฒิภาวะ ต่างๆ	และการพัฒนาครูเราก็ใช้	PLC	อีกตัวที่สำคัญมาก คือเราทำให้เป็นวิถี	ทุกอย่างเมื่อเป็นวิถีแล้ว	ก็จะเกิดการ พัฒนา”	
นอกจากนี้	ผอ.สมศักดิ์	ยังกล่าวถึงการวัดความรู้ ที่ไม่ต้องใช้ข้อสอบว่า
 การจัดการเรียนการสอนแบบ PBL คือคำถามเป็นตัวเดินเรื่อง ครูที่ สอนเด็กได้ดีคือครูที่ถาม แล้วจะรู้ได้ อย่างไรว่าเด็กเข้าใจรู้เรื่อง ก็หลังบท เรียนเป็นการสรุป AAR เรียนรู้อะไรไป บ้าง เขาได้เกิดความคิดอย่างไรในขณะ ที่เขาทำ และเขาจะนำไปใช้ในชีวิตประจำ วันได้อย่างไร สิ่งนี้ก็จะทำให้เรารู้ว่าเด็กเข้าใจมากน้อยอย่างไร และก็ทำให้ครู กับเด็กรู้สึกสนิทสนมกัน คือครูอยู่ ในระนำบเดียวกันกับเด็ก ทำให้เด็ก ไว้วางใจ เป็นพื้นที่ปลอดภัยสำหรับ เด็กให้เด็กกล้าพูด และคิดเป็น ซึ่งถ้า พื้นที่ปลอดภัยไม่มีให้เขา เขาจะไม่กล้า คิด”
 และอีกหนึ่งความภูมิใจที่	ผอ.สมศักดิ์	เห็นว่า โรงเรียนบ้านปะทายเกิดการพัฒนาคือ	“ความงอกงาม อีกเรื่อง เกิดตอนที่เราปิด Quarter ซึ่งเริ่มแรกจะเหมือน ลำปลายมาศ แต่ตอนหลังก็เป็นของบ้านปะทายเอง”	ซึ่งถือ ได้ว่าโรงเรียนบ้านปะทายเริ่มก้าวเดินด้วยวิถีของปะทาย อย่างแท้จริง
 ในการปฏิรูปการศึกษา โดยนำกระบวนการ จิตศึกษา PBL และ วง PLC มาใช้ เป็นการสร้าง ความไว้วางใจระหว่างครูกับนักเรียน ครูกับครู และ ครูกับผู้อำนวยการ ทำให้เกิดพื้นที่ปลอดภัย และอยู่ ร่วมกันอย่างมีความสุข ครูได้เสริมสร้างทักษะด้าน ต่างๆ ให้กับนักเรียนได้ปฏิบัติจนเป็นวิถี ส่งผลให้ เด็กกล้าคิด กล้าตัดสินใจ ค้นพบตัวเอง และเห็น เป้าหมายชีวิตของตนเอง ซึ่งครูก็พร้อมที่จะช่วย หนุนเสริมด้วยกิจกรรมที่ผลักดันให้เด็กเดินไป ตามเป้าหมายที่วางไว้อย่างสนุกสนาน และครูก็จะ คอยดูความงอกงามของเด็กๆ ที่เติบโตขึ้นเรื่อยๆ อย่างภาคภูมิใจในความเป็น “ครู”