แก้ปัญหาเด็ก อ่านไม่ออก เขียนไม่ได้ ทั้งโรงเรียน ด้วยจิตอาสา
ศูนย์พัฒนาวิชาการเพื่อการเรียนรู้ มหาวิทยาลัยมหาสารคาม
ครูศิริลักษณ์ ชมภูคำ
โรงเรียนบ้านหินลาด อ.เมือง จ.มหาสารคาม

เด็กเรียนไม่เก่ง ไม่ได้หมายความว่าเขาไม่ฉลาดหรือ ไม่ตั้งใจเรียนไปเสียทุกคน แต่อาจเป็นเพราะความผิด ปกติที่เรียกว่า LD (Learning Disorder) หรือความบกพร่องทางการเรียนรู้  
ปัจจุบันมีเด็กไทย โดยเฉพาะในระดับประถมศึกษาปีที่ 1-2 กว่า 700,000 คน มีความบกพร่องทางการเรียนรู้ อ่านไม่ออก เขียนไม่ได้ตามวัย ทั้งที่มีระดับสติปัญญา (IQ) ปกติ หรือสูงกว่าปกติได้ใน บางคน  ซึ่งเป็นอาการของเด็ก LD

เห็นปัญหา
ครูศิริลักษณ์ ชมภูคำ หรือ แม่ตุ๋มของเด็กๆ เชื่อมั่นว่า ทักษะการอ่านเขียนคือพื้นฐานสำคัญในการ เรียนรู้ด้านอื่นๆ เป็นเครื่องมือที่จะทำให้นักเรียนได้ พัฒนาตนเอง และป้องกันไม่ให้ออกนอกลู่นอกทาง หลุดไปสู่หลุมดำของสังคม
หากรากฐานของบ้านคืออิฐ  รากฐานชีวิตคือการศึกษา รากฐานการศึกษาก็คือ การอ่านออกเขียนได้ หากนักเรียนอ่านไม่ออก  เขียนสะกดคำไม่ได้ จะเป็นปัญหาติดตัวเขาไปตลอดชีวิตเป็นวิกฤษที่กระทบต่อการเรียนรู้อย่างมหาศาล  พอเขาอ่านไม่ออก  เขียนไม่ได้ เขาจะไม่สนใจเรียน  หลายคนออกนอกระบบไปเป็นเด็กเกเร ซิ่งมอร์เตอไซค์ ติดยา กลายเป็นปัญหาสังคม เพราะ เริ่มต้นจากการอ่านเขียนไม่ได้
และกว่า	20	ปีของการเป็นครูสอนภาษาไทยชั้นประถมศึกษา	ครูศิริลักษณ์สังเกตเห็นว่า	ในแต่ละห้องจะมี นักเรียนที่มีปัญหาในการอ่านเขียนเกินครึ่ง	และในจำนวน นั้นเป็นเด็กพิเศษที่เรียกว่า	LD	ซึ่งส่วนใหญ่มักจะมีนิสัย ก้าวร้าว	โมโหร้าย	ขี้เบื่อ	และอยู่ไม่นิ่ง	พ่วงมาด้วย 
การเห็นปัญหาดังกล่าวทำให้ครูตุ๋มตระหนักและ มิอาจปล่อยผ่านได้ ครูจึงคิดค้นหาวิธีที่จะนำพาลูกศิษย์ผู้มีความพิเศษเหล่านี้ให้มีพื้นฐานด้านการเขียน อ่านที่ดีขึ้น

 จับคู่บัดดี้ 
ครูศิริลักษณ์ที่สอนภาษาไทยชั้น ป.4-6 เริ่มต้นจาก การสอนเพิ่มเติมให้นักเรียนกลุ่มที่มีปัญหาด้านการ อ่านเขียน ใส่ใจท้ังในห้องเรียนและนอกเวลา แต่ครู พบว่าการมาฝึกฝนเด็กในช่วงประถมปลาย ทำให้ เด็กสูญเสียโอกาสที่จะเรียนรู้ไปตั้งแต่ต้น และการ สอนที่ไม่ต่อเนื่อง เด็กจะมีพัฒนาการที่ล่าช้ามาก
ครูจึงลองชักชวนนักเรียนที่มีทักษะด้านภาษาไทย ค่อนข้างดี	มาเป็นจิตอาสา	ช่วยสอนน้องๆ	ตั้งแต่ชั้น	ป.2	และเพื่อนๆ	ในชั้นเดียวกันที่มีปัญหา 
"เด็กๆ เห็นเราเต็มที่มาตั้งแต่ต้น เขาก็อยากจะ เข้ามาช่วย และเราก็มองว่านักเรียนจะได้พัฒนาทักษะ ด้านการอ่านเขียนและพัฒนาจิตสาธารณะไปในตัวด้วย"
ครูศิริลักษณ์เริ่มจากการอบรมและฝึกทักษะการ เป็นพี่เลี้ยงให้นักเรียนจิตอาสาก่อนเป็นอันดับแรก	ซึ่งไม่เฉพาะวธิกีารสอนด้านการอ่านเขียน	แต่ยังรวมถึงการสร้าง ลักษณะนิสัยของการเป็นผู้ให้	ผ่านการสร้างความเข้าใจ พื้นฐานถึงลักษณะนิสัยที่อาจจะพบได้ในนักเรียนกลุ่มที่มี ความบกพร่องด้านการเรียนรู้
เราจะบอกเขาเลยว่าจะเจอกับ อะไรบ้าง เด็กพิเศษเขาจะหงุดหงิด หรือ แสดงท่าทีบางอย่างให้นักเรียน จิตอาสาไม่พอใจ เขาต้องทำ-คิดแบบ ไหน ปรับอารมณ์ยังไง จะไม่ดุด่า ไม่ ต่อว่าเขา ถ้ารับมือไม่ไหวก็ให้แจ้งครู ครูจะเข้ามาช่วยอีกแรง
เพื่อให้นักเรียนผู้สอนและนักเรียนพิเศษมี ปฏิสัมพันธ์ที่ดีต่อกันมากขึ้น	ครูศิริลักษณ์ให้ทั้งสองจับคู่ บัดดี้	คอยช่วยเหลือกันในทุกเรื่อง	ไปไหนไปด้วยกัน	กินข้าวด้วยกัน	เล่นด้วยกัน	ซึ่งจะช่วยให้นักเรียนจิตอาสา เข้าใจเด็กพิเศษมากขึ้น	และช่วยกระตุ้นให้เด็กพิเศษเกิด การเปลี่ยนแปลงได้เร็วขึ้น
ครูมองว่าเรื่องปฏิสัมพันธ์ที่ดีระหว่างกัน เรื่องความต่อเนื่องของการสอน และเรื่องบรรยากาศการ ดูแลกันและกัน ทั้งสามส่วนจะเชื่อมโยงกัน เป็นตัวเร่งให้ ทั้งผู้สอนและผู้เรียนเกิดการเรียนรู้เร็วขึ้น โดยที่เราต้อง คอยทำหน้าที่เฝ้ามอง สนับสนุน และเติมเต็มในสิ่งที่เขา ต้องการได้ตลอดเวลา
 เด็กก็เหมือนภาชนะที่มีความ แตกต่างในเรื่องของขนาด รูปร่าง ส่วนประกอบของภาชนะ แม้กระทั่ง การจัดวาง เด็กแต่ละคนมีกระบวน การเรียนรู้ การรับรู้ ที่แตกต่างกัน ครูจะต้องเรียนรู้บริบทของนักเรียน แต่ละคนอย่างเข้าใจ หาวิธีที่จะต้อง เติมสิ่งดีๆ ลงไปในภาชนะนั้นให้ได้มาก ที่สุด
 ภาพของครูภาษาไทยของหลายๆ คน อาจ จะเป็นแบบเคร่งครัด คร่ำครึ ล้าสมัย แต่ครูตุ๋มแสดง ให้เห็นว่าไม่ใช่เสียทั้งหมด ครูเป็นนักคิด นักออกแบบ นักสร้างสรรค์ ให้นักเรียนได้เรียนรู้อย่างมีความสุข ได้เสมอ
 
 พักเที่ยง... ช่วงเวลาแห่งการเรียนรู้
สำหรับครูหลายคนอาจใช้เวลาพักเที่ยงไปกับการ พักผ่อนหรือเตรียมการสอน แต่กับครูตุ๋มเลือกใช้ เวลานี้จัดเป็นชั่วโมงการสอนทักษะการอ่านเขียน ให้ลูกศิษย์ จัดหาอุปกรณ์และเครื่องไม้เครื่องมือ เพื่อเอื้อให้นักเรียนทำงานได้สะดวกขึ้น และอยู่เฝ้า สังเกตการกับนักเรียนด้วยเสมอ
หากวันไหนมีชั่วโมงว่างก่อนเที่ยง	ครูศิริลักษณ์จะ ได้ทานข้าวเที่ยงก่อนไปดูแลลูกศิษย์	ถ้าวันไหนไม่มีคาบ ว่างเช้า	แต่มีคาบว่างบ่าย	ครูศิริลักษณ์จะได้ทานข้าวเที่ยง ช่วงบ่าย	แต่ถ้าวันไหนไม่มีคาบว่างทั้งเช้าและบ่าย	ครูศิริลักษณ์จะได้ทานข้าวเที่ยงและข้าวเย็นควบกันไปเลย	แต่ทั้งหมดนี้หาใช่ปัญหา
เคยมีคนบอกว่า ครูทำได้เพราะครูไม่มีงานอื่น ทำได้เพราะมีงบประมาณ อยากบอกว่าเริ่มต้นเราไม่ได้ งบประมาณจากโรงเรียนเลย เราใช้เงินรางวัลที่ได้จาก การเป็นครูสอนดีมาจัดซื้อทุกอย่างเอง เรามีภาระงาน ไม่ต่างจากครูคนอื่น สอนเหมือนครูทั่วไป เราแค่อาศัย เวลาสั้นๆ มาสร้างประโยชน์ เป็นสิ่งที่เราเต็มใจทำ ไม่ได้ ทำแล้วเครียด แต่เราทำเพราะมีความสุขที่ได้ทำ เป็น เรื่องไม่เหนือบ่ากว่าแรง
และเพื่อให้การเรียนสอดคล้อง	เหมาะสม	กับ ศักยภาพของนักเรียนแต่ละคน	ครูศิริลักษณ์ได้ออกแบบ เครื่องมือการเรียนรู้ที่เปรียบเหมือนบันไดทั้ง	6	ขั้น	(มีนั่งร้านซอยย่อย)	ให้นักเรียนค่อยๆ	เดินข้ามไปทีละขั้นและ ได้เห็นพัฒนาการตนเองได้ชัดเจน
ขั้นที่ 1 ฝึกอ่านทีละขั้นตอนจากง่ายไปยาก ขั้นที่ 2 ฝึกการอ่านควบคู่กับการเขียน ขั้นที่ 3 การคัดลายมือ ขั้นที่ 4 การวาดรูป และเขียนแจกรูปคำ  และเขียนคำแทนรูปนั้นๆ ขั้นที่ 5 การนำคำมาแต่งเป็นประโยคสื่อสารรูป หรือเหตุการณ์จริง ขั้นที่ 6 การเขียนอิสระตามความคิดของนักเรียน 
เราสร้างความท้าทายและเป็นแรงผลักให้เขา อยากจะก้าวข้ามบันไดไปให้ได้ เมื่อมีเครื่องชี้วัด พอ ผ่านบันไดแต่ละขั้นได้ ทั้งนักเรียนจิตอาสาและนักเรียน พิเศษเขาจะมีกำลังใจและมีแรงฮึดสู้ต่อ

แรงบันดาลใจ  จากความสนุก
“เด็กทุกคนบนโลก ชอบความสนุก”
เพราะเข้าใจธรรมชาติของนักเรียนวัยประถม	ในการสอนครูศิริลักษณ์จึงไม่ใช่ครูประเภทยัดเยียดเนื้อหา	หรือมุ่งเน้นแต่วิชาการเพียงอย่างเดียว	เมื่อนักเรียนจิต อาสาพานักเรียนพิเศษมาส่งงาน	ครูจะใช้กลเม็ดการสอน ให้เหมือนการเล่าเป็นนิทานหรือเรื่องราวชวนสนุก	ที่ช่วย ให้นักเรียนจดจำได้ง่ายและเสริมสร้างจินตนาการ	
 เขาส่งงานแล้วเด็กเขียนไม่ครบ เราก็จะเล่าเป็นเรื่องว่า ตัวหนังสือ พิการนะลูก ต้องหมั่นพาเขาไปออก กำลังกาย ต้องกินอาหาร แต่ถ้า อาการหนักมากคงต้องพาไปให้คุณ หมอผ่าตัดด่วนเลย บางทีเด็กเขียน ผิด เช่น สุนัก เราก็เล่าว่าสุนัขตัวนี้ พิการนะลูก เดินไม่ได้เอา “ก ไก่” ไป พักก่อนนะ แล้วเอา “ข ไข่” มาแทน 
“หรอือย่างหนังสือส่งงานสกปรก เราก็บอกว่าโอ้ โห เลอะเทอะ มอมแมมขนาดนี้สงสยัต้องพาไปอาบน้ำบ้าง แล้วละ วันต่อไปถ้าหนังสือกลับมาสะอาดขึ้น แค่นิดหน่อย เท่านั้น เราก็ต้องแสดงท่าที่ว่า ดีมาก อาบน้ำจนสะอาดขึ้นเลยนะ เป็นการให้กำลังใจและก็เสริมบวก”
แทนที่จะรู้สึกผิด	เด็กก็สนุกสนานและอยากแก้ไข	นักเรียนจิตอาสาก็ได้ซึมซับวิธีการสอนว่าไม่ใช่เรื่องน่าเบื่อ หน่าย	และได้เทคนิคการให้กำลังใจน้องไปด้วย
นอกจากการสื่อสารให้เกิดความสนุกแล้ว	ครูตุ๋ม ยังพูดคุยกับลูกศิษย์เป็นภาษาอีสานเพื่อลดทอนช่องว่าง และเติมความรู้สึกเป็นกันเองให้มากขึ้น	
การพูดอีสานคือการใช้ภาษาเดียวกัน เราเป็นพวกเดียวกัน อบอุ่นเหมือนคุยกับญาติพี่น้อง เขาจะรู้สึกใกล้ชิดกับเรามากขึ้น 
เด็กเรียนไม่เก่ง ก้าวร้าว เกเร ไม่ใช่ความผิด ของเขา ครูต้องเข้าใจเสมอว่า ต่อให้นักเรียนดื้อขนาด ไหน เขาก็คือลูกศิษย์ของเรา ถ้ามองว่าเขาดื้อ ไม่เชื่อฟัง สอนไม่ได้ ถึงเราจะสอนหรือไม่สอน เราก็ได้เงินเดือน เท่าเดิม  เราจะมองหน้าตัวเองได้ไหม
เด็กเหล่านี้ก็เหมือนต้นกล้าที่แคระแกร็น ครู มีหน้าที่รดน้ำ พรวนดิน ใส่ปุ๋ย ทำให้เขาเติบโตเป็น ต้นไม้ใหญ่ที่แข็งแรง  เป็นพลเมืองที่ดีของสังคมต่อไป   
“ในอนาคตเขาจะเป็นชาวไร่ ชาวนา เขาจะเป็น เกษตรกร แต่ถ้าเขาอ่านได้เขียนได้ เขาจะหาความรู้ เพื่อพัฒนาตัวเองได้ด้วยตัวของเขาเอง ครูเชื่อมั่น อย่างนั้น”

เมื่อศิษย์อ่านออกเขียนได้
ผลจากความรัก ความเมตตา และความทุ่มเท ลูกศิษย์ของแม่ตุ๋ม หลายต่อหลายคนมีพัฒนาการ ด้านการอ่านเขียนดีขึ้นมาก ในขณะที่บางคนก็ขยับ การพัฒนาไปได้ไกลกว่านั้น
“บางคนที่เคยมีอาการคล้ายออทิสติกหน่อยๆ ตอนนี้กลายไปเป็นนักกีฬาโรงเรียน เด็กที่ร่วม โครงการคนหนึ่งเขาเลื่อนชั้นขึ้นมัธยม เข้าร่วมสมัคร ตำแหน่งประธานนักเรียน ปรากฏว่าเขาได้รับคัดเลือก และเขาก็ทำหน้าที่ได้เป็นอย่างดี” 
และอีก หนึ่ง กรณีตัวอย่างที่ครูตุ๋มบอกเล่าด้วยความภูมิใจ	คือ	น้องฝัน ด.ญ.กฤตยา ขาลเกต	เป็นนักเรียน พิเศษที่ครูรับมาดูแลตั้งแต่ชั้น	ป.2	
น้องฝันบกพร่องการอ่านการเขียน	และมีปัญหา ด้านอารมณ์	คือเอาแต่ใจ	โมโหร้าย	เข้ากับเพื่อนไม่ได้เลย
เริ่มแรกต้องดูแลด้านอารมณ์ให้เขาเปลี่ยนแปลงตัวเอง ครูจะให้ความรัก ความเข้าใจ ชื่นชมเขา ให้เขารู้สึกมีตัวตน มีคุณค่าในสายตาครู คือค่อยๆ ปรับเปลี่ยนพฤติกรรมให้ดีก่อน เมื่อเขาใจเย็น เชื่อใจ และสบายใจที่จะมาเรียน จึงใช้กระบวนการ 6 ขั้น มาพัฒนาด้านการอ่านการเขียน  
ระยะแรกจะพัฒนาช้ามาก ต้องอดทน ใจเย็น ส่งผลให้น้องฝันเปลี่ยนแปลงตัวเองได้และพัฒนา ตนเองสม่ำเสมอ อ่านหนังสือในชั้นเรียนได้ ซึ่งปัจจุบัน ผลการเรียนของน้องฝัน ที่มีผลสัมฤทธิ์ทางการเรียน อันดับที่ 5 ของนักเรียน 16 คน และตอนหลังน้องก็มา ขอเป็นจิตอาสาดูแลนักเรียนพิเศษเพื่อช่วยครู
นางจันทร์ ขาลเกตุ	(คุณแม่น้องฝัน)	เล่าถึงความ ประทับใจว่า	
ปกติน้องฝันจะเป็นคนที่สมองช้า เอาแต่ใจตัวเอง ขี้หงุดหงิด ขี้โมโห ติดอ่าง พูดช้า มีปัญหาการอ่านไม่ออก เขียนไม่ได้ จนมาระยะหลังเห็นความ เปลี่ยนแปลงมากขึ้น  ปกติแม่หรือพี่สาวจะต้องถามเรื่องการบ้านน้องฝัน จึงจะเอาขึ้นมาทำ แต่ตอนนี้น้องฝันจะบอกแม่เลยว่าน้องจะทำการบ้านเอง และจะอ่านหนังสือให้แม่ฟัง จากที่เคยเอาแต่ใจกลายเป็นคนยิ้มแย้มแจ่มใส อารมณ์ดี ไม่ขี้โมโหเหมือนเมื่อก่อน แม่ รู้สึกลูกเปลี่ยนแปลงมาก

 ความรู้สึก นักเรียนจิตอาสา
ด.ญ.ช่อผกา ทินน้อย นักเรียนจิตอาสา 
พอได้มาดูแลน้องเดี่ยว หนูเป็นคนใจเย็นมากขึ้น ยิ่งเห็นน้องเดี่ยวลายมือสายขึ้น สะอาด การเขียนอิสระใช้ภาษาสละสลายมากขึ้น ใช้ภาษาถูกต้อง หนูก็ดีใจค่ะ
ด.ญ.ชวาลา  แสงห้าว  นักเรียนจิตอาสา 
“ในระยะเวลา 3-4 ปีที่ผ่านมา ที่ได้เข้ามาเป็นจิตอาสา หนูได้มีโอกาสดูแลเพื่อนที่มีปัญหา อ่านไม่ออกเขียนไม่ได้ ซึ่งตอนนี้เพื่อนคนนั้นเขาสามารถพัฒนาตนเองจนสามารถอ่านออก เขียนได้แล้ว หนูรู้สึกดีใจมาก” 
ด.ญ.พัชรินทร์ บุญหล้า นักเรียนจิตอาสา 
“หนูดีใจมากที่ได้ช่วยเหลือให้น้องที่มีปัญหาตรงนี้ ให้อ่านออกเขียนได้เหมือนกับเพื่อนคนอื่นๆ และกลายเป็นคนที่มีระเบียบวินัยมากขึ้น”
ครูวัชราภรณ์ มนตรี ครูโรงเรียนบ้านหินลาด 
“เด็กที่เข้าร่วมกิจกรรมกับครูตุ๋มระดับชั้น ม.1 ที่มาเรียนภาษาอังกฤษ เขาจะมีคู่เป็นจิตอาสา ช่วยเหลือกัน จะเห็นว่าการเรียนของเขาเริ่มมีพัฒนาการดีขึ้น จากที่ไม่เคยส่งงานเลย ตอนหลัง ก็มีใบงานส่งครูพร้อมกับเพื่อนๆ พอเขาเลื่อนระดับไปอยู่ชั้น ม.2 เพื่อนเขาก็ยังดูแลกันต่อไปอีก และให้ความช่วยเหลือกันเหมือนเดิม เป็นสิ่งที่น่ายกย่องมาก เด็กเองก็ประสบความสำเร็จเรื่อง การเรียนด้วยตัวของเขาเอง”   
ดร.ฤทธิไกร ไชยงาม หัวหน้าศูนย์พัฒนาวิชาการเพื่อการเรียนรู้ สํานักศึกษาทั่วไป ม.มหาสารคาม 
“...กระบวนการแก้ปัญหาอ่านไม่ออกเขียนไม่ได้ด้วยนักเรียนจิตอาสา ไม่เพียงแต่ทำให้นักเรียน ทั้งที่เป็นนักเรียนปกติและมีความบกพร่องทางการเรียนรู้มีพัฒนาการได้การอ่านและเขียน อย่างชัดเจนเท่านั้น แต่ยังทำนักเรียนให้เกิดการเปลี่ยนแปลงภายในอย่างยั่งยืน มีความมั่นใจ ภูมิใจ มีเจตคติที่ดีต่อการเรียนรู้ และเรียนรู้ได้อย่างมีความสุข นอกจากนี้ยังส่งผลต่อทัศนคติ ของผู้ปกครองดีขึ้น และมีอิทธิพลกระบวนทัศน์การทำงานของเพื่อนครูและผู้บริหารในโรงเรียน ในทางที่ดีขึ้น...”  