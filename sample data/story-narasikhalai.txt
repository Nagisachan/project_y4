เราอยู่บนความแตกต่าง อย่างเข้าใจ
เครือข่ายโรงเรียนวิถีพุทร (สพฐ.) กระทรวงศึกษาธิการ
ประไพพรรณ บุญคง และ ไกรสร วงศ์เอื้อเวทย์
โรงเรียนนราสิกขาลัย จ.นราธิวาส

ท่ามกลางเปลวไฟแห่งความขัดแย้งและสถานการณ์ ความไม่สงบในสามจังหวัดชายแดนภาคใต้ มีสถานที่แห่งหนึ่งเลือกที่จะดำรงอยู่บนความแตกต่างโดยมี แสงสว่างที่ชื่อว่า ‘ความเข้าใจ’ เป็นเครื่องนำทาง
โรงเรียนนราสิกขาลัย	เดิมชื่อโรงเรียนสตรีนราธิวาสมีสถานะเป็นโรงเรียนมัธยมสตรีประจำจังหวัด	กระทั่ง ต่อมาได้เปลี่ยนเป็นระบบสหศึกษา	ภายหลังสมเด็จพระเทพรัตนราชสดุาฯ	สยามบรมราชกมุารี ทรงพระกรุณา โปรดเกล้าโปรดกระหม่อมพระราชทานนามโรงเรียนให้ใหม่ ว่า	‘โรงเรียนนราสิกขาลัย’
ด้วยความเป็นโรงเรียนมัธยมระดับจังหวัดขนาดใหญ่ที่นี่จึงมีจำนวนนักเรียนมากถึง	2,000	กว่าคน	มาจาก แทบทุกอำเภอไม่เว้นแม้กระทั่งอำเภอที่อยู่ในเขตพื้นที่ สีแดง	โดยครึ่งหนึ่งนับถือศาสนาอิสลาม	ขณะที่อีกครึ่ง นับถือศาสนาพุทธ
เมื่อมีสถานการณ์ความไม่สงบเกิดขึ้น	แม้ว่าอาจจะไม่เกิดกับตัวเด็กนักเรียนหรือครอบครัวโดยตรง	ทว่า ความรุนแรงของเหตุการณ์ก็ส่งผลกระทบต่อการใช้ชีวิต	ความรู้สึก	พฤตกิรรม	และความสัมพันธ์ของเด็กๆ	ที่นับถือศาสนาแตกต่างกันอย่างหลีกเลี่ยงไม่ได้
แม้จะไม่ได้รุนแรงมากนักก็ตาม 

โครงงานคุณธรรม
“นี่คือโครงงานที่จะทําให้เด็กๆ รู้จักแก้ปัญหาโดยใช้คุณธรรม”
ครูประไพพรรณ บุญคง	บรรจุเป็นครูที่โรงเรียน นราสิกขาลัยในจังหวัดบ้านเกิดตั้งแต่ปี 2536	โดยรับหน้าที่ สอนวิชาในกลุ่มสาระการเรียนรู้สังคมศึกษา	ศาสนาและวัฒนธรรม	ด้วยความใกล้ชิดกับนักเรียนมาตลอด	จึงเห็น ความเปลี่ยนแปลงของสังคมซึ่งมีผลต่อความคิด	ทัศนคติ	การใช้ชีวิตของพวกเขา	ขณะที่ครูไกรสร วงศ์เอื้อเวทย์ เป็นครูศิลปะจบใหม่จากจังหวัดบ้านเกิด	นครศรีธรรมราช	ก่อนจะได้บรรจุเป็นครูแห่งแรกที่โรงเรียนนราสิกขาลัย	นับ แต่นั้น	ที่นี่ก็กลายเป็นบ้านหลังใหม่ของครูไกรสร	จนถึง ทุกวันนี้
ปี	2548	โรงเรียนได้เข้าร่วมโครงการ	‘โครงงาน คุณธรรรมเฉลิมพระเกียรติ เยาวชนทำดี ถวาย ในหลวง’	ซึ่งเป็นเครื่องมือการเรียนรู้ที่ออกแบบให้เด็ก ได้ฝึกกระบวนการคิด	การวางแผน	การทำงานอย่างเป็น ระบบ	โครงงานคุณธรรมจะใช้สถานการณ์ปัญหาในชีวิต รอบตัว	เป็นโจทย์ในการทำงาน	และให้เลือกใช้คุณธรรม เป็นเครื่องมือในการแก้ปัญหา
เมื่อเห็นดังนี้ครูประไพพรรณจึงชักชวนให้ครู ไกรสรมาช่วยงานโครงการคุณธรรม	โดยตนรับตำแหน่ง เป็นหัวหน้าหมวดกิจกรรมพัฒนาผู้เรียน	ดูแลเรื่องการ ประสานงานหน่วยงานต่างๆ	และช่วยดูเนื้อหาเวลาที่ นักเรียนทำรายงาน	ส่วนครูไกรสรจะดูแลในเรื่องของ กิจกรรม	
เด็กกลุ่มแรกที่เข้ามาร่วมโครงการนี้ หยิบเอาประเด็นปัญหาเรื่องสถานการณ์ความไม่สงบในพื้นที่มาทำงาน โดยใช้ชื่อโครงการว่า ‘โครงการ เยาวชนยุคใหม่ ใส่ใจสมานฉันท์ ด้วย พลังจิตอาสา ทำดีถวายพ่อหลวง’ กิจกรรมหลักคือ การออกไปเยี่ยม ให้กำลังใจครอบครัวผู้สูญเสียจาก เหตุการณ์ความรุนแรงในจังหวัดของ ตนเอง 
แน่นอนว่าในเวลานั้น การทำกิจกรรมดังกล่าว ไม่ใช่เรื่องง่าย มีความเสี่ยงสูง รวมทั้งจะต้องทำกันด้วยความรอบคอบ แต่ด้วยจิตที่ปรารถนาดีและความมุ่ง มั่นเอาจริงเอาจังของเด็กๆ ทำให้โครงงานดังกล่าวได้ รับรางวัลดีเด่นระดับประเทศ และกลายเป็นต้นทางของ การทำโครงงานคุณธรรมอย่างต่อเนื่องมาตลอดจนถึง ปัจจุบัน 	
ก่อนจะเกิดเป็นชมรมโครงงานคุณธรรมซึ่งมี กิจกรรมมากมายอาทิ กิจกรรมพลังความคิดพิชิตสมานฉันท์	กิจกรรมใบโพธิ์สื่อใจสื่อรัก	กิจกรรม	Facebook	สานใจ	สายใยสัมพันธ์	กิจกรรมลานบุญร่วมใจ	รวมใจสองศาสนา	กิจกรรมขยายความดี	จากพี่สู่น้องโดยใช้เทคนิค	4	ดี	ฯลฯ	แน่นอนว่าในทุกๆ	โครงงาน	เด็กๆ	ไม่ว่าจะเป็น พุทธหรือมุสลิมต่างก็ร่วมกันทำงานและสร้างสรรค์สิ่งดีๆ	ด้วยกัน 
ดูเหมือนโครงงานคุณธรรมจะค่อยๆ หลอมรวม พวกเขาเป็นหนึ่งเดียว

ให้กำลังใจ  ผู้สูญเสีย
“การลงพื้นที่ให้กําลังใจผู้สูญเสีย จะทําให้พวกเขาเข้าใจโลกและชีวิต มากกว่าที่เป็นอยู่”
หมู่บ้านเศรษฐกิจพอเพียง	บ้านรอตันบาตู	มีชื่อ เรียกอีกอย่างว่า	‘หมู่บ้านแม่หม้าย’
สาเหตุที่หมู่บ้านแห่งนี้ถูกเรียกขานเช่นนั้น	เพราะ ว่าผู้ชายในหมู่บ้านได้เสียชีวิตจากเหตุการณ์ความรุนแรง ที่เกิดขึ้นเป็นจำนวนมาก
เด็กๆ	ในโครงงานคุณธรรม	ได้เข้ามาเยี่ยมเยียน และทำกิจกรรมที่หมู่บ้านแห่งนี้บ่อยๆ	เมื่อไปถึงบ้าน แต่ละหลัง	พวกเขาจะช่วยกันเก็บกวาดขยะบริเวณบ้าน	ถางหญ้า	กวาดใบไม้อย่างไม่รู้จักเหน็ดจักเหนื่อย	จากนั้น ก็พูดคุยแลกเปลี่ยนรวมทั้งไถ่ถามสารทุกข์สุกดิบต่างๆ
ครั้นเมื่อถึงเวลาก็มอบสิ่งของอย่างเช่น	อาหาร เพื่อสุขภาพให้กับบรรดาผู้สูญเสีย	ก่อนจะร่ำลาและ เดินทางกลับ
กิจกรรมจากโครงงานคุณธรรมดังกล่าวทำให้พวก เขาได้เห็นว่าความขัดแย้งที่เกิดขึ้นไม่ว่าจะเป็นเรื่องอะไร ก็แล้วแต่	
ความรุนแรงไม่มีทางแก้ปัญหาได้ดีไปกว่า ความเข้าใจ

เราอยู่   ร่วมกันได้
“ที่นี่เราอยู่ร่วมกันได้ ไม่ว่าจะเป็นพุทธหรือมุสลิม”
โรงเรียนนราสิกขาลัยเปิดพื้นที่ให้ชุมชนเข้ามาใช้ สถานที่โดยไม่จำกัดว่าจะเป็นพุทธหรือมุสลิม	ภาครัฐหรือ เอกชน		
ปัญหาความขัดแย้งแม้ยังไม่ลุกลามเข้ามาภายใน โรงเรียน	แต่ก็ต้องยอมรับว่า	ในช่วงที่มีเหตุการณ์ความ รุนแรงปะทุขึ้นนั้น	ได้ส่งผลกระทบต่อนักเรียนที่ต้องเดิน ทางมาเรียนจากต่างอำเภอ	อาจทำให้เดินทางมาโรงเรียน ไม่สะดวก	หรือรู้สึกไม่ปลอดภัยอย่างหลีกเลี่ยงไม่ได้
สำหรับเสียงสะท้อนจากคนภายนอก ต่อโครงงานคุณธรรมที่นักเรียนออก ไปทำประโยชน์ให้ชุมชนโดยไม่แบ่งแยก ว่าเป็นพุทธหรือมุสลิมน้ัน ชาวบ้าน ทุกคนต่างก็รู้สึกดี ชื่นชมที่เด็กออกไป ทำประโยชน์ ซึ่งผู้ปกครองก็ล้วนแล้ว แต่สนับสนุน  
ส่วนภายในโรงเรียน วิชาที่สอนเรื่องศาสนา จะมีให้เด็กเรียนทั้งศาสนาพุทธและอิสลาม โดยเด็ก ที่นับถือศาสนาพุทธจะต้องมาเรียนศาสนาอิสลาม ขณะที่เด็กที่นับถือศาสนาอิสลามก็ต้องไปเรียนศาสนาพุทธ  นอกเหนือไปจากศาสนาของตัวเอง	
ทั้งนี้ทั้งนั้นก็เพื่อเป็นการสร้างความเข้าใจในความ เชื่อทางศาสนาที่แตกต่างกัน	ซึ่งบ่อยครั้งที่ครูต้องตอบ คำถามนักเรียนถึงความเชื่อที่ต่างกัน	แต่ก็นับเป็นโอกาส ให้เด็กได้เรียนรู้และเข้าใจความคิด	ความเชื่อของเพื่อน ต่างศาสนาได้เป็นอย่างดี 
สิ่งนี้นี่เองที่ทำให้โรงเรียนนราสิกขาลัย ยืนอยู่ บนความแตกต่างได้อย่างเข้าใจ

เสียงแห่ง ความชื่นชม
สำหรับความคิดเห็นของเพื่อนครูในโรงเรียนที่มีต่อโครงงานคุณธรรมต่างพูดเป็นเสียง เดียวกันว่า เป็นโครงการที่สร้างชื่อเสียงให้กับโรงเรียน เนื่องจากได้รับรางวัลในระดับ ประเทศอย่างต่อเนื่อง 
ครูสมนึก อินหมวก	ครูสอนวิชาเกษตรกล่าวว่า ยินดีสนับสนุนโครงงานคุณธรรมเสมอ	บ่อยครั้งที่ตนให้ยืมอุปกรณ์ไปใช้ในกิจกรรม	ซึ่งครั้งหนึ่งมีโอกาสได้ไปร่วมงานของโครงงาน คุณธรรม	เห็นเด็กนำเสนอความคิด	ยอมรับว่าทึ่งในตัวเด็กมาก
ส่วนนักเรียนที่เข้าร่วมโครงงานอย่าง	สายธาร หิรัญพันธ์	นักเรียนชั้น	ม.5	ที่ร่วมทำ โครงงานมาตั้งแต่เรียน	ม.2	ปัจจุบันเธอเป็นนักพูดฝีปากกล้า	มีความสามารถในการนำเสนอ โครงงานได้อย่างน่าสนใจ	สายธารกล่าวถึงตัวเองว่า
“สมัยก่อนหนูเป็นคนที่คิดอะไร ก็พูดอย่างนั้น ไม่ค่อยฟังใคร เชื่อว่าตัวเองคิดดี คิดถูก โต้เถียงกับอาจารย์บ่อยคร้ัง แต่พอเข้าโครงงานคุณธรรม ครูประไพพรรณช่วย ตักเตือน จนตัวหนูเองค่อยๆ ปรับเปลี่ยนพฤติกรรม เดี๋ยวนี้ดีขึ้นมาก จะพูดอะไร ก็จะ คิดก่อน เวลาที่ท้อแท้ มีคนไม่เข้าใจงานที่ทำ ตัวเองก็จะได้รับกำลังใจจากคุณครู ทำให้มี แรงสู้ต่อ 
“นอกจากนี้การทำโครงงานคุณธรรมทำให้ตัวหนูเองคิดอะไรหลายๆ อย่างได้ รอบด้านและลึกซึ้งขึ้น ซึ่งเมื่อนำไปใช้กับการเรียน ก็สามารถคิดวิเคราะห์ และทำให้ ผลการเรียนดีขึ้นมาก”
ปัจจุบันเหลือเวลาอีกเพียง	2-3	ปี ครูประไพพรรณและครูไกรสรจะเกษียณอายุราชการ	สิ่งที่ทั้งสองหวังไว้ในเวลานี้คงมีอยู่เพียงสิ่งเดียว
สิ่งเดียวที่ว่าคือการใช้เวลาก่อนเกษียณวางรากฐานการทำโครงงานคุณธรรมให้ ลูกศิษย์และครูรุ่นหลังต่อไป
