สอนนักเรียนให้รู้จักการให้ และรู้จักคิดวิเคราะห์ ด้วยเหตุผลตามหลักปรัชญาเศรษฐกิจพอเพียง
โครงการเสริมศักยภาพการขับเคลื่อนเศรษฐกิจพอเพียงสู่สถานศึกษา มูลนิธิสยามกัมมาจล
ปนัดดา ปัญฏีกา
โรงเรียนดาราวิทยาลัย จ.เชียงใหม่
ความมุ่งมั่นตั้งใจ หรือสถานการณ์ของจุดเริ่มต้น
ครูปนัดดา ปัญฏีกาหรือ “ครูแจง” มีความใฝ่ฝันอยากจะเป็นครูตั้งแต่เด็ก  เพราะได้แรงบันดาลใจจากครูหลายท่านที่เป็น Idol เพราะครูจะไม่ตีกรอบในการเรียนรู้  แต่ครูแต่ละวิชาจะมีวิธีการสอนที่แตกต่างกันออกไป  เช่น ครูวิภาดา  เปรมวุฒิ ครูสอนภาษาไทยที่ไม่ได้สอนเฉพาะในตำรา แต่จะดึงสิ่งที่อยู่รอบตัวมาเป็นตัวอย่างเพื่อสอดแทรกการใช้ภาษาไทยในชีวิตประจำวันที่จับต้องได้  ทำให้นักเรียนในห้องสนุกกับการเรียนวิชานี้  โดยเฉพาะในการสอนเรื่องกาพย์เห่เรือให้เข้าใจได้ง่าย  ที่นอกจากครูจะสอนวรรณคดีแล้ว  ครูยังสอนการทำงานเป็นทีม ที่ให้นักเรียนต้องซ้อมเห่เรือให้เป็นทีม เพราะการเห่เรือเห่คนเดียวไม่ได้ ถ้าไม่พร้อมก็ต้องไปซ้อมใหม่ให้พร้อมก่อน กว่าจะผ่านครูได้คะแนน  นอกจากนักเรียนจะต้องออกเสียงที่มีทั้งตัวสะกดถูกต้องชัดเจนแล้ว  ยังจะต้องผสมผสานอย่างลงตัว  โดยครูจะเน้นการไม่ลืมเพื่อน  ...เป็นวิธีการสอนที่ครูแจงประทับใจ และที่สำคัญ ทำให้ศิษย์ไม่ลืมครูเช่นเดียวกัน
ครูแจงจึงรู้สึกว่าอาชีพครูมีความสุขและครูเป็น “ผู้ให้” ครูแจงชอบที่จะถ่ายทอด ชอบที่จะสอนคนให้เป็นคนดี เมื่อเรียนจบครูแจงจึงสมัครเป็นครูที่โรงเรียนดาราวิทยาลัย โรงเรียนที่ครูแจงเคยเรียนตั้งแต่ชั้นอนุบาล
ภาพความประทับใจสมัยที่เป็นนักเรียน ทำให้ครูแจงคิดเสมอว่าถ้ามีโอกาสได้เป็นครู ก็จะทำเหมือนที่ครูเคยสอนตัวเองมา
เป้าหมายการจัดการเรียนรู้ของโรงเรียนดาราวิทยาลัย
โรงเรียนดาราวิทยาลัยมีเป้าหมายในการจัดการเรียนรู้เพื่อปลูกฝังอุปนิสัยผู้เรียน  ให้เป็นผู้รู้จักความรักและการแบ่งปัน มีความสามารถในการทำงานเป็นทีม และใช้ชีวิตในสังคมอย่างมีความสุข (เข้าใจและยอมรับผู้อื่น)
โรงเรียนดาราวิทยาลัยเป็นโรงเรียนคริสเตียนที่เน้นปลูกฝังคุณธรรมจริยธรรมกับนักเรียน	โดยเฉพาะเรื่อง “ความรักและการให้” หลากหลายวิธี เริ่มจากทุกเช้าก่อนเข้าเรียน นักเรียนทุกคนจะต้องเรียนคริสต์จริยธรรม พระคัมภีร์ หรือโฮมรูม ตั้งแต่ชั้นอนุบาล แม้ว่าเด็กนักเรียนส่วนใหญ่จะนับถือศาสนาพุทธแต่ก็ซึมซับกระบวนการบ่มเพาะจากการร้องเพลง การฟังเรื่องเล่าจากพระคัมภีร์ที่ล้วนเป็นเรื่องสอนใจให้นักเรียนประพฤติดี โดยเฉพาะในเรื่องของการรักผู้อื่น กระบวนการทำซ้ำทุกๆ เช้า ทำให้คุณธรรมเหล่านี้เข้าไปอยู่ในใจของครูและนักเรียน เกิดความรักและเอื้ออาทรต่อกันและต่อผู้อื่น ครูแจงเล่าว่า
“สิ่งที่โรงเรียนได้ให้เราก็คือ ความรักที่เกิดจากการให้  การให้ที่ไม่หวังผลตอบแทน แม้ว่าเราจะนับถือศาสนาพุทธ ความต่างทางศาสนาไม่ใช่ปัญหาของการใช้ชีวิตหรือการทำงานที่นี้เลย เพราะเรามองว่าความรักเป็นสิ่งที่สวยงาม  เรามีการเข้ำหอประชุมเพื่ออธิษฐานในคาบจริยธรรม ซึ่งปัจจุบันนี้  เพลงที่นมัสการที่เป็นเรื่องสอนใจก็ยังร้องได้  แล้วก็จำได้หมด…  ครูแจงเชื่ออย่างหนึ่งว่าเด็กดาราที่จบออกไป เราจะมีคุณลักษณะอย่ำงเดียวกันคือ เราจะเป็นผู้ให้ที่ดี แล้วก็เป็นผู้รับที่ดีเช่นเดียวกัน”
โรงเรียนมุ่งเน้นจัดการศึกษาเพื่อให้ผู้เรียนมีชีวิตที่สมบูรณ์ตามแบบพระเยซูคริสต์ ซึ่งเป็นรากฐานของโรงเรียนมายาวนานจนกลายเป็นวัฒนธรรมองค์กร ที่เห็นคุณค่าของความรักและการเอาใจใส่ต่อกัน ดังที่ผู้อำนวยการอวยพร หว่างตระกูล ยึดเป็นหลักในการบริหารจัดการว่า “เราจะมีข้อพระคัมภีร์เรื่อง รักเพื่อนบ้านเหมือนรักตนเอง ซึ่งนำไปสู่การบริหารจัดการ ทั้งเรื่องของการดูแลบุคลากร นักเรียน ผู้ปกครอง หรือครูในโรงเรียน โรงเรียนเราเป็นโรงเรียนขนาดใหญ่ เพราะฉะนั้น ต้องใช้การบริหารจัดการเป็นทีม และเราจะอยู่กันแบบพี่แบบน้อง	ช่วยเหลือกัน ให้กำลังใจกัน โดยวัฒนธรรมของเรา คือ เราจะไปอธิษฐานให้กำลังใจคนที่เขามีความทุกข์ และเราก็จะดีใจกับคนที่เขามีความสุข แสดงความยินดีร่วมกัน เราจะดูแลครูทางด้านจิตใจและจิตวิญญาณ และสิ่งนี้เราก็ปลูกฝังกับนักเรียน คือ นักเรียนจะต้องช่วยเหลือ ดูแลซึ่งกันและกัน และรู้จักแบ่งปันให้กับคนที่เขามีน้อยและขัดสน	เช่น ในพิธีนมัสการตอนเช้า เราก็จะมีการอธิษฐาน ร้องเพลง แล้วก็จะมีการถวายทรัพย์ เพื่อให้นักเรียนรู้จักการให้ ว่าให้อย่างไรจึงมีความสุขยิ่งกว่าการรับ เพราะฉะนั้น เมื่อไรที่มีโอกาส เราก็จะให้นักเรียนได้รู้จักคำว่าให้ ไม่ว่าจะเป็นการให้ด้วยเงิน สิ่งของต่างๆ หรือการกระทำ และทำอย่างไรให้นักเรียนอยู่ในโรงเรียนอย่างมีความสุข”
“หนูชอบคำสอนว่า “การให้เป็นเหตุให้เรามีความสุขยิ่งกว่าการรับ” หนูเคยสงสัยว่าคำสอนนี้จริงหรือ แต่ช่วงเทศกาลคริสต์มาส  เรามีการแลกของขวัญกัน มีอยู่ปีหนึ่ง หนูทำขนมเอง แล้วเอามาแจกเพื่อนๆ แล้วรู้สึกดีจัง ก็เลยย้อนนึกถึงคำสอนนี้ ว่า อ๋อ มันเป็นอย่างนี้นี่เอง”
“เมื่อเราเข้ามหาวิทยาลัย เรารู้สึกได้เลยว่า เราโชคดีที่เราได้รับโอกาสดีๆ จากการที่เราได้ทำกิจกรรมต่างๆ ได้เข้าค่าย ได้ทำโครงการต่างๆ ตอนอยู่ที่โรงเรียน  ได้ฝึกให้เราทำงานเป็น  รู้จักเข้าสังคม”
นางสาวศุภรัสมิ์ กระพันพงศ์สกุล (น้องจูน)
ศิษย์เก่า ปัจจุบันศึกษาที่คณะบริหารธุรกิจ มหาวิทยาลัยเชียงใหม่
ช่วงเทศกาลคริสต์มาส นอกจากการแจกขนมแล้ว  พี่มัธยมยังได้ไปทำกิจกรรมกับน้องๆ ชั้นอนุบาลและประถม เป็นการสานสัมพันธ์รุ่นพี่กับรุ่นน้อง ที่ไม่ใช่เฉพาะครูเท่านั้นที่จะเป็นผู้ดูแลน้องๆ แต่เราเป็นรุ่นพี่ก็ต้องสานสัมพันธ์ ให้ความอบอุ่นกับน้องๆ ด้วย”
นางสาวอรพรรณ ไคร้มูล
ศิษย์เก่า ปัจจุบันศึกษาที่คณะศึกษาศาสตร์ มหาวิทยาลัยเชียงใหม่
กระบวนการจัดกิจกรรมการเรียนรู้
โรงเรียนดาราวิทยาลัยมีการจัดการเรียนรู้ที่ใช้เทคนิคต่างๆ มาบูรณาการกันเพื่อประสิทธิภาพการเรียนรู้ ประกอบด้วย 3 เทคนิคใหญ่ๆ คือ Dara TBM การทำกิจกรรม และหลักปรัชญาของเศรษฐกิจพอเพียง
Dara TBM เตรียมความพร้อมผู้เรียน
โรงเรียนดาราวิทยาลัยจัดการเรียนการสอนที่ยึดหลัก Brain Based Learning คือ สอดแทรก Dara TBM (Dara Teaching with the Brain in Mind) เป็นแนวคิดในการจัดกิจกรรมการเรียนรู้ที่สอดคล้องตามหลักการทำงานตามธรรมชาติของสมอง เพื่อเตรียมความพร้อมผู้เรียน ให้สมองได้เรียนรู้อย่างเต็มศักยภาพ และได้รับการพัฒนาการเรียนรู้อย่างเหมาะสมกับวัย เน้นการใช้กิจกรรมที่เอื้อให้นักเรียนมีความพร้อมทั้งทางด้านร่างกาย อารมณ์และจิตใจผู้เรียนมีความสุข	มีการพัฒนาทักษะทางภาษา	ทักษะการคิด รวมทั้งสร้างสภาพแวดล้อมและบรรยากาศที่ดี เพื่อให้เกิดการเรียนรู้ได้อย่างเต็มที่และมีประสิทธิภาพ โดยครูแต่ละวิชาจะมีเทคนิคที่แตกต่างหลากหลายในการนำไปประยุกต์ใช้จัดการเรียนรู้ของตนเอง บางครั้งใช้ก่อนจัดการเรียนรู้เพื่อให้นักเรียนสนใจในบทเรียน บางครั้งใช้กระตุ้นระหว่างเรียนเพื่อให้นักเรียนสนุก
ฝึกฝนนิสัยจากการทำงานเป็นทีม
ครูแจงจะบอกกับนักเรียนเสมอว่า “ทุกวันนี้ครูไม่ได้สอนแค่ในหนังสือนะ ครูกำลังสอนวิชาชีวิตไปด้วย วิชาชีวิตต้องคู่กับวิชาการ”
การเรียนรู้ที่ทำให้นักเรียนเข้าใจอย่างลึกซึ้งได้ คือการเรียนรู้จากกิจกรรมที่ต้อง	“ลงมือทำ” (Active Learning) เพราะนักเรียนจะได้เรียนรู้การทำงานร่วมกับผู้อื่น การปฏิบัติจริงที่มีทั้งปัญหา ความสำเร็จและความล้มเหลวที่เกิดขึ้นจริง ในระหว่างกระบวนการทำงาน นักเรียนก็จะได้ฝึกทักษะและนิสัยขอการรู้จักและเข้าใจความสามารถ/ความถนัดของตนเองและเพื่อน การแบ่งงาน ความรับผิดชอบตามความสามารถ การฟังกันและยอมรับความแตกต่าง การช่วยเหลือกัน ความสามัคคี การให้อภัย การแบ่งปัน การเห็นคุณค่าและการอยู่ร่วมกันในสังคมอย่างมีความสุข
โรงเรียนดาราวิทยาลัยเป็นโรงเรียนที่เน้นให้นักเรียนทำกิจกรรมมาก	แบ่งได้เป็น
กิจกรรมในห้องเรียน เช่น บทบาทสมมติ โครงงาน(เศรษฐกิจพอเพียง/STEM/รายวิชา เป็นต้น)
กิจกรรมนอกห้องเรียน เช่น กิจกรรมพัฒนาผู้เรียน ค่ายนักเรียนแกนนำพอเพียง เป็นต้น
ปลูกฝังทักษะชีวิต ด้วยการให้นักเรียนฝึกนำปรัชญาของเศรษฐกิจพอเพียงมาใช้ในการทำงาน
กระบวนการสอนเพื่อให้เด็กเรียนรู้ปรัชญาของเศรษฐกิจพอเพียง ครูแจงให้เด็กเรียนรู้จากกระบวนการทำโครงงาน โดยให้โจทย์ยากๆ ซึ่งครูจะให้นักเรียนวางเป้าหมายหรือกำหนดวัตถุประสงค์ในการทำโครงงานเอง ครูแจงจะทำหน้าที่เป็นที่ปรึกษา	และพานักเรียนเรียนรู้และกระตุ้นให้นักเรียนนำหลักปรัชญาของเศรษฐกิจพอเพียงมาใช้เป็นหลักคิดในการทำงาน	ใช้วางแผน	แก้ปัญหา	และตัดสินใจ	ด้วยการ	“ตั้งคำถาม”	เช่น	ทำไมอยากเรียนรู้เรื่องนี้		นักเรียนมีความรู้เพียงพอที่จะทำแล้วหรือยัง	ถ้ายังไม่พอจะหาความรู้เพิ่มเติมได้จากที่ไหน	นักเรียนแก้ปัญหาต่างๆได้อย่างไร	เป็นต้น	รวมทั้งฝึกให้นักเรียนตั้งคำถามหรือประเด็นที่สนใจ	แล้วช่วยกันหาคำตอบ	ด้วยกระบวนการโครงงานหรือการสืบค้นหาความรู้ด้วยตนเอง
หลังจากทำโครงงานเสร็จหรือกิจกรรมการเรียนรู้ทุกครั้ง	ครูจะให้นักเรียนได้แลกเปลี่ยนความรู้ระหว่างกัน และสรุปความรู้ด้วยการ	“ถอดบทเรียน”	ว่านักเรียนได้เรียนรู้อะไรจากการทำโครงงาน	และกระบวนการทำงานนั้นสอดคล้องกับหลักปรัชญาของเศรษฐกิจพอเพียงหรือไม่อย่างไร	ซึ่งคำถามถอดบทเรียนนี้จะช่วยให้นักเรียนได้ย้อนทบทวนและสะท้อนการเรียนรู้ของตัวเอง	เช่น	นักเรียนทำกิจกรรมอะไร	ทำไมจึงทำกิจกรรมนี้	ก่อนทำมีความรู้เพียงพอหรือไม่และมีวิธีหาความรู้เพิ่มเติมอย่างไร	นักเรียนมีการวางแผนการทำกิจกรรมนี้ให้ประสบความสำเร็จได้อย่างไร ต้องใช้คุณธรรมอะไรบ้าง	มีวิธีแก้ปัญหาอย่างไร	และนักเรียนจะนำสิ่งที่ได้เรียนรู้ไปประยุกต์ในชีวิตประจำวันได้อย่างไร	เป็นต้น	จากคำตอบของนักเรียน	ครูจะสามารถประเมินได้ว่านักเรียนได้เรียนรู้และใช้ปรัชญาของเศรษฐกิจพอเพียงในการคิดและทำงานหรือไม่	อย่างไร	และครูจะได้ให้ผลสะท้อนกลับกับนักเรียนอันจะนำไปสู่การพัฒนาปรับปรุงกระบวนการเรียนรู้ของนักเรียนต่อไป
เพื่อให้ “เข้าถึงใจ” จึงให้นักเรียนจัดกิจกรรมเพื่อสร้างการเรียนรู้ให้ผู้อื่น
นอกจากการสอนในสาระวิชาแล้ว เพื่อให้นักเรียนเกิดทักษะของการทำงานร่วมกัน  มีโอกาสนำหลักปรัชญามาใช้  เพื่อให้เกิดความเข้าใจที่ลึกซึ้งขึ้น  และเห็นคุณค่าของปรัชญาของเศรษฐกิจพอเพียง ครูแจงใช้ชั่วโมงกิจกรรมพัฒนาผู้เรียนสร้างเงื่อนไขให้นักเรียนแกนนำใช้ปรัชญาของเศรษฐกิจพอเพียงออกแบบและจัดกิจกรรมเพื่อสื่อสารถ่ายทอดหลักปรัชญาของเศรษฐกิจพอเพียงที่เป็นนามธรรมให้ผู้อื่นเข้าใจ และนำไปปรับใช้กับชีวิต ซึ่งนักเรียนคิดว่าเพื่อนจะเรียนรู้ได้ดีต้องลงมือปฏิบัติ โดยเฉพาะกิจกรรมเรียนปนเล่น (Play & Learn) และใช้การถอดบทเรียนหลังทำกิจกรรม เพื่อเชื่อมโยงให้เห็นการใช้ปรัชญาของเศรษฐกิจพอเพียงในการลงมือทำ ทั้งนี้  บทบาทของครูแจง  เมื่อนักเรียนไปจัดกิจกรรมขยายผล  คือคอยให้กำลังใจและคำปรึกษา  โดยใช้การจัดการความรู้ ทั้ง BAR (Before Action Review) และ AAR (After Action Review) ให้นักเรียนได้เรียนรู้การทำงานของตนเอง
เพราะเชื่อว่า “การเรียนรู้ระหว่างการเดินทางของกระบวนการเรียนรู้เป็นสิ่งสำคัญ” ทำให้ครูแจงเลือกใช้การจัดการความรู้เป็นเครื่องมือ เพราะทำให้เห็นวิธีการคิดของเด็กในทุกขั้นตอนของการทำงาน สามารถเติมเต็ม เพื่อให้นักเรียนเห็นความสำคัญของการเห็นเป้าหมายการทำงานร่วมกัน รู้หน้าที่ของตนเอง  เด็กสามารถสอบทานการทำงาน  รู้ปัญหาและอุปสรรคการทำงาน และครูสามารถประเมินผลการเรียนรู้ของเด็กได้ว่าได้ผลหรือไม่ เพื่อนำมาพัฒนาการสอนในครั้งต่อๆ ไป
เข้าให้ถึง “ใจ” ต้อง “เข้าใจ” นักเรียน
ครูแจงเล่าว่าโดยบุคลิกจะไม่ใช่คนดุ  แต่จะเป็นคนที่แชร์ความรู้สึกกับนักเรียนเสมอ  นั่นหมายความว่านอกจากที่เราจะเป็นครูแล้วจะต้องเป็นทั้งแม่ ทั้งเพื่อน ทั้งพี่ ทุกอย่างได้ในเวลาเดียวกัน ดังนั้น เด็กบางคนเวลาที่มีปัญหาก็จะคุยกับครูแจงได้ทุกเรื่อง หลักการสอนที่สำคัญของครูแจงคือ  วิธีการสอนแบบกัลยาณมิตร  เด็กจะเรียนรู้ได้ดีเมื่อเขามีความสุข  สิ่งที่ครูคาดหวังคือนักเรียนต้องเจริญเติบโตเป็นคนดี มีความสุข การสอนก็เหมือนการปลูกต้นไม้ ต้องรดน้ำพรวนดินใส่ปุ๋ย นอกจากการสอนต้องให้ความรักเข้าไปด้วย
บางวันเจอปัญหาเด็กทะเลาะกับที่บ้านมา	ถึงโรงเรียนร้องไห้ฟูมฟายไม่เอาอะไรแล้ว	ตอนสอนครูก็สอนเต็มที่ก่อน	แต่เมื่อสอนเสร็จก็ต้องเรียกเด็กมาคุยว่า	“ที่หนูไม่เรียนนี้หนูมีปัญหาอะไร	 บอกครูได้ไหม	 แชร์กับครูหน่อยสิ”	เด็กก็จะเล่าให้ฟัง	ครูก็จะรู้ถึงปัญหา	และชวนพูดคุยและใช้การตั้งคำถามเพื่อให้เด็กคิดและหาทางแก้ฟปัญหาต่อไป
การสร้างความสัมพันธ์ที่ดีกับเด็ก	ครูใส่ใจดูแลเด็ก และทำให้เด็กไว้วางใจ	 จะเป็นโอกาสทั้งที่ครูจะช่วยแก้ปัญหาเด็ก	หรือสนับสนุนเด็กตามความสามารถได้
“ครูแจงใช้วิธีการคุย	คุยถึงปมปัญหาที่เกิดขึ้น	ชวนกันหาวิธีแก้ไข	แล้วร่วมมือกับเด็กแก้ปัญหา	อีกทางหนึ่งก็คือร่วมมือกับทางบ้าน	ในการพัฒนาเด็กแต่ละคน	หากครูสังเกตให้ดี	ก็จะรู้ว่าเด็กแต่ละคนมีศักยภาพที่แตกต่างกัน ครูแจงจะช่วยให้เด็กรู้จักตนเอง	ได้มีโอกาสแสดงความสามารถของตนออกมา	และพัฒนาศักยภาพนั้นไปในแนวทางที่เหมาะสม	เช่นในช่วงที่เด็กจะเลือกคณะสอบเข้าโควต้าของมหาวิทยาลัยเชียงใหม่	เด็กบางคนจะโดนพ่อแม่บังคับ	ต้องตีกรอบว่าต้องเป็นคณะนี้	แต่เด็กไม่ถนัดหรือไม่ชอบ	ผู้ปกครองมักโทรมาขอให้ครูแจงช่วยคุย	แต่ครูแจงก็ฝากข้อคิดไปให้ว่า	แท้ที่จริงแล้วให้เด็กมีความสุขที่จะเรียนแบบไหนส่งเสริมเขาไปเถอะ สังคมไม่ต้องการคนเก่งแต่สังคมต้องการคนดี	อยู่อย่างไรให้มีความสุข	อยู่อย่างไรที่จะไม่เดือดร้อน	ผู้ปกครองส่วนใหญ่จะรับฟังและฉุกคิดได้ว่าเขาก็ลืมไป	เพราะผู้ปกครองยึดเอาแต่ตัวเองเป็นหลัก	โดยที่ไม่ได้สนใจว่าลูกตัวเองว่าเป็นอย่างไร”
ที่ครูแจงประทับใจ	คือ	น้องแพรวำ	(ฐิติวรรณ	สีผึ้ง)เป็นเด็กที่ครูแจงดูเขามาตั้งแต่เด็ก	เห็นพัฒนาการเติบโตระบบความคิดของเขา	มีเวลาคุยกันตลอดสนิทกันมากแพรวาเป็นเด็กเรียนดี	เรียนมาทางสายวิทย์ 	ที่บ้านจะตั้งความหวังและวางโปรแกรมที่เขาจะก้าวเดินไปเป็นแพทย์แต่แพรมาสำรวจตัวเอง	มารู้ตัวว่าจะต้องเอาดีทางด้านภาษา	แต่แพรไม่กล้าบอกคุณแม่เพราะกลัวว่าท่านจะเสียใจ	ครูแจงก็จะบอกตลอดว่า	ไม่เป็นไร	ให้อธิบายให้แม่ฟังให้เข้าใจเหมือนที่พูดกับครูแจงนี้แหละ	ว่าเราเลือกเรียนในสิ่งที่เราทำได้ดี 	ในสิ่งที่เรารัก ทำให้แพรกล้าบอกแม่	และครูก็ปรึกษาหารือกับคุณแม่เพื่อช่วยกันหาทางออก	แพรจะลุ้นตอน	Admission “แพรจะเข้าจุฬา	จะทำให้ครูแจงดู	นี่ทำให้ครูแจงเลยนะ”	ครูแจงก็บอกว่า	“ครูรักพี่แพรนะ	พี่แพรต้องสู้” แล้วก็จะโทรให้กำลังใจกัน	จนกระทั่งวันที่เขาสอบ	Admission	ติดอักษรจุฬา	ครูแจงเป็นคนแรกที่เขาโทรหา	แพรทำได้แล้ว	จนถึงทุกวันนี้เราก็ยังติดต่อกันอยู่เสมอ	ทุกๆ	ครั้งที่ปิดเทอมเขาก็จะแวะมาหาครูแจง	แวะมาคุย	คือมันเป็นบรรยากาศที่อบอุ่น	เราก็ปลื้มใจมากมันรู้สึกตื้นตันที่ว่าเขาได้ดี	เพราะถึงแม้ว่าเราจะไม่ได้ช่วยอะไรเขามากมายแต่เราเป็นแรงผลักดันที่ทำให้เขาประสบความสำเร็จ
คุณแม่น้องแพรวาเล่าว่า	“สำหรับแม่แล้ว	ครูแจงเหมือนลูกสาวคนโตนะ	ที่คุณแม่รู้สึกไว้ใจเขา	เขาดูแลลูกๆ	ของคุณแม่	เหมือนกับพี่ดูแลน้องด้วย	เด็กๆจะให้ความเคารพเหมือนคุณครูแล้วก็จะให้ความไว้วางใจ ความพิเศษของครูแจงคือการดูแลเด็กเป็นรายบุคคล	แล้วดูว่าน้องแต่ละคนมีปัญหาอะไรไหม	เขาเด่นที่จะเสริมอะไร	เขาด้อยที่จะเข้าไปดูแลอย่างไร	ซึ่งครูแจงเป็นคนที่จำเด็กแม่นมาก	จำเด็กได้นี่ก็ยากแล้วนะ เพราะโรงเรียนนี้เด็กเยอะ	แล้วครูแจงก็ยังเชื่อมโยงไปถึงผู้ปกครองอีก
พี่แพรมาเล่าให้ฟังว่า เวลาพี่แพรเครียดๆ จะไปหาครูแจง  เพราะครูคอยให้กำลังใจว่า  น้องแพรทำได้อยู่แล้ว ครูแจงมั่นใจ ครูแจงกอด เขาจะบอกว่าเวลาอยู่ที่โรงเรียนเขาก็รู้สึกอบอุ่น  พออยู่ที่บ้านเขาก็กอดแม่ พออยู่โรงเรียนก็มีครูแจงเป็นเหมือนพี่อีกคนหนึ่ง”
ผลลัพธ์ที่เกิดขึ้นกับเด็กและความรู้สึกต่อครูแจง
เด็กจะซึมซับตัวอย่างจากครูโดยที่เด็กไม่รู้ตัว  ทั้งบุคลิกภาพและวิธีการสอน การเปลี่ยนแปลงของเด็กจะเป็นลักษณะแบบค่อยเป็นค่อยไป สามารถพัฒนาต่อยอดไปเรื่อยๆ
จากการติดตามนักเรียน	ครูแจงพบว่า	การจัดการเรียนรู้นี้สามารถปลูกฝังนิสัยความใฝ่รู้ของเด็ก	 ทำให้เด็กเกิดความกระตือรือร้นในการเรียนรู้มากขึ้น	เกิดความรอบคอบในการทำงาน	 เด็กสามารถสื่อสารได้	 พูดจากสิ่งที่เขาคิดและทำเอง	 และเด็กๆ	 สามารถนำไปปฏิบัติได้เอง	เช่น	นำสิ่งที่เรียนรู้จากการทำกิจกรรมในโรงเรียนไปออกแบบกระบวนการสอนน้องในค่ายนักเรียนแกนนำพอเพียงของมูลนิธิยุวสถิรคุณ	 และได้นำกระบวนการ	 BAR	และ	 AAR	 ไปใช้ในการทำกิจกรรม	 กับทั้งรุ่นน้องและครู	ซึ่งได้รับคำชมเชยจากทีมงานว่าเด็กสามารถออกแบบกระบวนการทำงานได้เหมือนครู	 และเด็กหลายคนนำไปใช้ในการทำกิจกรรมในมหาวิทยาลัย
“แม้ว่าเราจะมีการวางแผนการจัดกิจกรรมกับเพื่อนนักเรียนแกนนำจากโรงเรียนอื่น	(ปรินส์ฯ)	มาเป็นเดือนแล้วก็ตาม แต่เมื่อจะจัดกิจกรรมเราก็ต้องมีการ	BAR	กัน	เพื่อเตรียมการจัดกิจกรรมต่างๆ	 ก่อน	 เพราะเรามาจากต่างคนต่างความคิด	 การทำ	 BAR	 เป็นเหมือนการให้เราปรับความเข้าใจหรือตีกรอบความคิดการมองเป้าหมายที่ตรงกันก่อน	เพื่อให้ทำกิจกรรมไปในทิศทางเดียวกัน	มีการกำหนดบทบาทหน้าที่ความรับผิดชอบของแต่ละคน	 เมื่อทุกคนทำไปตามแผนที่ได้รับมอบหมาย	 ข้อผิดพลาดต่างๆ	 ก็จะน้อยลง	และเมื่อเกิดเหตุการณ์ที่ไม่คาดคิดขึ้น	เราก็จะสามารถ	 AAR	 กันได้ทีหลังว่าปัญหาอุปสรรคที่เกิดขึ้นมีสาเหตุจากอะไร	 และเราจะสามารถแก้ปัญหาเพื่อให้กิจกรรมข้างหน้าดีขึ้นอย่างไร		เช่น		เราพบว่าน้องชั้นประถมยังไม่เข้าใจเหมือนน้องมัธยมปลาย		เพราะบางกิจกรรมอาจจะยากเกินไป	 ไม่สามารถดูแลตัวเองได้เหมือนเด็กชั้นโต	เด็กไม่ชินกับสถานที่	 ทำให้เราต้องมีการคุยกันในระหว่างกระบวนการตลอด	 และต้องปรับกรอบจุดประสงค์ของกิจกรรมให้แคบลง	เป็นการสร้างความเข้าใจในระดับตัวเองก่อน	จากเดิมที่หวังว่าน้องจะสามารถเป็นวิทยากรเผยแพร่ให้ผู้อื่นได้ด้วย”
“เมื่อหนูได้เรียนรู้และนำหลักปรัชญาของเศรษฐกิจพอเพียงมาใช้	 ทำให้หนูเป็นผู้ใหญ่มากขึ้น	 มีวิธีการคิด	การตัดสินใจที่มีเหตุมีผล	รอบคอบมากยิ่งขึ้น	รู้จักคิดก่อนพูด	ไม่วู่วาม		เพราะเมื่อก่อนหนูจะเป็นคนค่อนข้างใจร้อน	แต่ตอนนี้เหมือนต้องหยุดคิดมากขึ้น	ในการทำกิจกรรมแต่ละครั้งทำให้ได้รับประสบการณ์ในการทำงาน	เพิ่มพูนองค์ความรู้เกี่ยวกับหลักปรัชญา	 ฝึกให้มีภาวะผู้นำ	 รู้จักการวางตัวให้เหมาะสม	 พัฒนาทักษะการพูด	 กล้าคิดกล้าทำในที่สิ่งถูกต้อง	 สร้างสรรค์และก่อให้เกิดประโยชน์ต่อส่วนรวม	 ให้เป็นคนที่รู้จักวางแผน	รู้จักจัดสรรเวลาให้เหมาะสม	ใช้ชีวิตให้สมดุล	สามารถอยู่ร่วมกับผู้อื่นได้อย่างมีความสุข	และมีจิตอาสาที่จะทำประโยชน์เพื่อสังคม”
หลักการทำงานของครูแจงคือเน้นคน  ครูแจงสอนหนูเสมอว่า “ถ้าคนมีใจในการทำงาน งานก็จะออกมาดี อย่างนักเรียนแกนนำในแต่ละรุ่น ครูไม่ได้มองหาคนที่เก่งเพื่อที่จะมาเป็นนักเรียนแกนนำ แต่ครูอยากได้คนที่มีใจให้กับงานที่ทำ สามารถเสียสละและเต็มที่กับงาน เพราะความสามารถด้านอื่นๆ เราฝึกกันได้” ตลอดการทำงานครูแจงจะคอยให้กำลังใจเด็กๆ เสมอ เราจะคุยปัญหากันตลอด  ทุกครั้งที่ทำงานกับครูแจง จะสัมผัสได้ถึงความรัก ความหวังดีและความห่วงใยที่ครูมีให้เสมอมา
นางสาวศุภรัสมิ์ กระพันพงศ์สกุล (น้องจูน) 
ศิษย์เก่า	ปัจจุบันศึกษาที่คณะบริหารธุรกิจ มหาวิทยาลัยเชียงใหม่
สิ่งที่เก่งประทับใจจากการทำงานกับเพื่อนๆ	คือรู้สึกว่ากิจกรรมเหล่านี้สอนให้เราทำงานเป็น	คือเราทำงานกันเป็นระบบมาก	และทำให้กลับมาบริหารงานในมหาวิทยาลัยได้ดีเลยทีเดียว	แล้วก็ไม่มีพาร์ทเนอร์งานที่ได้รู้ใจเราเท่าเพื่อนๆ	แกนนำเศรษฐกิจพอเพียงแล้ว	เพราะทุกคนทำงานกันเป็นระบบจริงๆ
“สำหรับเก่ง ครูแจงเป็นครูที่ดีมากๆเลย เพราะครูแจงจะเป็นครูที่รับฟังว่าเรามีความเห็นอย่างไร เวลามีอะไรที่ความเห็นต่างกันครูแจงจะเปิดโอกาสให้พูดให้แสดงความเห็น หากเราผิดพลาดตรงไหน  ครูแจงก็จะพูดเชิงออกความคิดเห็นว่าครูมองในมุมต่างออกไปอย่างไร  คือครูแจงจะสอนเราในเชิงแลกเปลี่ยนความเห็นของกันและกัน มันทำให้เรารู้สึกสนใจ และรู้สึกว่าความเห็นเราก็มีประโยชน์นะ”
นายธนกร อาษากิจ (น้องเก่ง)
ศิษย์เก่า	ปัจจุบันศึกษาอยู่ที่คณะเภสัชศาสตร์ มหาวิทยาลัยเชียงใหม่	
“ครูแจงไม่ได้สอนให้หนูเป็นต้นกล้าที่โตสูงชะลูดขึ้นอย่างเดียว แข็งแกร่งอยู่คนเดียว  ครูสอนให้หนูเป็นต้นกล้าที่จะรู้จักถ่อมตัวลงมาไม่จำเป็นว่าเราจะต้องเก่ง จะต้องเรียนให้ได้เกรด  4.00  แต่ว่ากิจกรรมนี่แหละจะทำให้เราทำงานเป็น เป็นคนที่ดีของสังคมได้  และที่สำคัญครูจะคอยให้กำลังใจ ชื่นชม ไม่ทำให้เรารู้สึกว่าสิ่งที่เราคิดเป็นสิ่งที่ไร้ค่ามีครูไม่กี่คนหรอกค่ะที่พูดกับเราแบบนี้”
“เวลาทำงานร่วมกันเป็นงานกลุ่ม หนูชอบที่จะเสนอความคิดเห็น เพื่อนบางคนไม่ชอบความคิดเราแต่ไม่กล้าที่จะพูดออกมาเราก็รู้ผ่านสายตาของเขาเขายังไม่โอเคกับความคิดของเรานะ ไม่เป็นไรนะ ปัญหานี้คุยกันได้ ทำให้เรารู้จักฟังคนอื่นมากขึ้น”
นางสาววนิดา เต็งกวน
ศึกษาอยู่ชั้นมัธยมศึกษาปีที่	5/2
การทำงานกลุ่มที่ไม่ต้องมีคนมาชี้นำ  จะให้เกิดความคิดสร้างสรรค์ไปเรื่อยๆ  และเราจะรู้จักเพื่อนมากขึ้น  เช่น บางคนเราไม่เคยคิดเลยว่าเขาจะทำอะไรแบบนี้ได้ แต่เขาก็ทำได้”
หนูชอบคำพูดของครู  เวลาครูพูดให้กำลังใจเราเรารู้สึกดี ทำให้เราอยากทำแบบครู เมื่อเราพูดให้กำลังใจเพื่อน เพื่อนก็จะรู้สึกเหมือนที่เราได้รับมาก็จะช่วยเขาได้บ้างในบางครั้ง
นางสาววริษา ไชยมงคล
ศึกษาอยู่ชั้นมัธยมศึกษาปีที่	5/2
“เมื่อก่อนผมค่อนข้างจะเห็นแก่ตัวเหมือนกันครับ แต่พอได้เรียนกับครูแจง ทำงานกับเพื่อนๆ แบบนี้ ทำให้ลดความเห็นแก่ตัวลง เห็นแก่ส่วนรวมมากขึ้น ผมว่าผมค่อนข้างโตขึ้นนะ ด้วยคำสอนของครูที่บอกเราว่า อย่าทิ้งเพื่อนนะ อย่าเห็นแก่ตัว อะไรแบบนี้ มันทำให้ผมฉุกคิดว่าที่เราทำไปนี้ มันดีหรือเปล่า”
“เมื่อก่อน ผมมักจะเลือกงานเดี่ยวก่อน แต่ปัจจุบันผมมักจะเลือกทำงานกลุ่มก่อน เพราะงานกลุ่มมีการระดมความคิดจากหลายๆ คนที่ต่างกัน เราจะนำความคิดคนโน้นคนนี้มารวมกับของเราทำให้เกิดความคิดใหม่ๆ ที่บางครั้งเราอาจจะมองข้ามไป  เขามีแต่เราไม่มี แล้วก็เสริมเติมเต็มด้วยกัน แล้วก็ทำให้เป็นงานที่ดีอีกชิ้นหนึ่ง”
นายพีรพัฒน์ ลือชัยเกษม
ศึกษาอยู่ชั้นมัธยมศึกษาปีที่	5/2
ครูแจงเรียนรู้ได้ดีจากการนำเครื่องมือใหม่ๆ ที่ได้มาปรับใช้กับนักเรียน
ครูแจงเล่าว่าจากการเข้าร่วมการขับเคลื่อนปรัชญาของเศรษฐกิจพอเพียงกับมูลนิธิสยามกัมมาจล ครูแจงได้เทคนิคการสอนหลายอย่าง เช่น การตั้งคำถาม การถอดบทเรียน  ซึ่งครูแจงได้นำมาปรับใช้กับการจัดการเรียนการสอนในห้องเรียน  และการทำกิจกรรมกับเด็ก นักเรียนที่เรียนกับครูแจงจะต้องผ่านกระบวนการดังกล่าวทุกคน ซึ่งครูแจงจะพิจารณาตามความเหมาะสมของเนื้อหาและเวลาที่ใช้  โดยเฉพาะเรื่องที่น่าสนใจและคิดว่าเด็กน่าจะสะท้อนคิดได้ดี  เช่น  โครงงาน  ครูแจงจะตั้งคำถามก่อนการทำงาน  หลังจากนักเรียนทำโครงงานเสร็จ ครูแจงจะสรุปบทเรียน และให้นักเรียนสะท้อนสิ่งที่ได้เรียนรู้จากการทำงาน
ครูแจงสังเกตว่า  จากกระบวนการสอนเช่นนี้ ครูจะเห็นพัฒนาการการเรียนรู้ของเด็ก  และครูสามารถประเมินได้ว่าเด็กเกิดการตกผลึกทางความคิดได้หรือไม่ อย่างไร เช่น ในกระบวนการ BAR ครูจะเห็นความคาดหวังของเด็กว่าเด็กอยากรู้อะไร และครูควรจะสอนอะไร หรือในระหว่างกระบวนการกลุ่ม เด็กอาจจะมีความเห็นที่ ไม่ตรงกัน  ครูก็จะเห็นวิธีการที่เด็กใช้บริหารความขัดแย้ง  ซึ่งในบางกรณีเด็กจะแก้ไขปัญหากันได้เองภายในกลุ่ม แต่หากไม่ได้ ครูก็จะต้องเข้าไปช่วยเหลือ  หรือในบางครั้งครูก็จะเห็นได้ว่าการวางแผนหรือการคาดคะเนของเด็กไม่ถี่ถ้วนพอ ครูก็จะใช้คำถามชวนให้เด็กคิดให้รอบด้านมากขึ้น  ซึ่งครูแจงจะจัดให้มีการ BAR และ AAR เป็นระยะๆ เพื่อติดตามความก้าวหน้าและผลสัมฤทธิ์การทำงานของเด็ก  พร้อมทั้งนำมาปรับปรุงวิธีการจัดการเรียนรู้ของตนอย่างต่อเนื่อง